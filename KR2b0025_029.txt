# -*- mode: mandoku-view; -*-
#+TITLE: 九朝編年備要
#+DATE: 2015-08-24 22:25:01.025550
#+PROPERTY: ID KR2b0025
#+PROPERTY: BASEEDITION WYG    
#+PROPERTY: JUAN 卷二十九
<pb:KR2b0025_WYG_029-1a>¶
欽定四庫全書¶
　九朝編年備要巻二十九　　宋　陳均　撰¶
徽宗皇帝(起庚子宣和二年/止己巳宣和七年)¶
庚子宣和二年春二月趙良嗣使金¶
　女真使托和津持其國書來請别遣使通好因遣良¶
　嗣往猶以買馬為名其實約夾攻契丹取燕雲舊地¶
　也苐面約不齎國書　時女真出師三面攻遼國上¶
　京良嗣至青牛山追及阿　達遂從至上京觀攻城¶
<pb:KR2b0025_WYG_029-1b>¶
　不旋踵而破¶
唐恪罷¶
　時王黼奪上供綱為應奉之用漕運不至者累月恪¶
　為户部尚書上言曰國家定都汴梁非有山河形勢¶
　以臨天下也直仰汴渠之運以養百萬之師而綱運¶
　自去秋絶不至將有匱乏之憂且以天下奉一人臣¶
　子不敢憚今珍異之物充於大臣之家而奉上者曾¶
　未十一是傾天下之財為國歛怨上以諭黼黼取下¶
<pb:KR2b0025_WYG_029-2a>¶
　卸司以進且請治恪面謾之罪恪復言黼所進卸運¶
　數蓋併應奉司綱在其中屬戸部十之一二爾詔恪¶
　罷知滁州¶
夏五月祭地于方澤¶
竄朱夢說¶
　編管池州夢說以布衣上書論宦寺之權太重也¶
六月蔡京致仕仍朝朔望¶
　時京子攸鯈鞗孫行皆至大學士視執政而鞗尚帝¶
<pb:KR2b0025_WYG_029-2b>¶
　女他至侍從者二十餘人尚方賚予無虛日厮役皆¶
　至大官媵妾至封夫人然公論益不與而上厭之至¶
　是請老詔京致仕依舊神霄玉京萬夀宫使仍朝朔¶
　望¶
復元豐保甲舊制¶
　罷京東西保甲餘路並依元豐舊制¶
秋七月嚴文臣起復法¶
　詔非邉防勿起復¶
<pb:KR2b0025_WYG_029-3a>¶
九月金使來¶
　趙良嗣至上京與阿固達議約大抵以燕本漢地欲¶
　夾攻契丹使女真取中京大朝取燕京許之遂議嵗¶
　賜良嗣初許三十萬而卒與契丹舊數良嗣曰燕京¶
　一帯則并西京是也阿固達亦許之遂以手札付良¶
　嗣約以女真兵自平地松林趨古北口南朝兵自白¶
　溝夾攻不然則難以依已許之約仍遣使偕来止作¶
　新羅人来朝見其國書畧曰大金皇帝謹致書於大¶
<pb:KR2b0025_WYG_029-3b>¶
　宋皇帝陛下蓋縁素昧未致禮容酌以時宜交馳使¶
　傳趙良嗣等言燕京本是漢地若許復舊將自来與¶
　契丹綃轉交雖無國信諒不妄言若將来貴朝不為¶
　夾攻即不依得已許為夾具形敝幅冀諒鄙悰¶
馬政使金¶
　國書畧曰大宋皇帝謹致書於大金皇帝逺承信介¶
　特示函書致罰契丹逖聞為慰確示同心之利共圖¶
　問罪之師誠意不渝義當如約已差童貫勒兵相應¶
<pb:KR2b0025_WYG_029-4a>¶
　彼此兵不得過關嵗幣依與契丹舊數仍約毋聽契¶
　丹講和差政之子擴從行¶
燕童貫第¶
冬十月戊辰朔日有食之¶
加梁師成太尉¶
　師成累遷河東節度拜太尉提舉明堂時上留意禮¶
　樂符瑞事師成特以頴悟善逄迎希恩寵上實以𨽻¶
　人蓄之凡御筆號令皆主於師成於是入處殿中多¶
<pb:KR2b0025_WYG_029-4b>¶
　擇善書吏習倣奎書雜詔㫖以出外庭莫能辨隂竊¶
　用人之柄權勢熏灼一時嗜進之徒爭先赴趨之王¶
　黼以父事之執政侍從出其門者不可勝計師成自¶
　謂為蘇軾之子訴於上曰先臣軾何罪時天下禁誦¶
　軾文其尺牘在人間皆深藏至是始復出¶
十一月余深罷¶
　深嘗諌上以取閩中花果之擾王黼曰此太平末事¶
　不足罷又曹輔初得舘職乃深除之而輔兄弟有為¶
<pb:KR2b0025_WYG_029-5a>¶
　深門客者至是言者謂輔為深所使深遂求退出知¶
　福州¶
上以王黼為太宰¶
方臘反陷睦歙等州命譚稹討之¶
　睦州青溪有洞曰幇源廣四十里羣不逞徃徃囊槖¶
　其間方臘家有漆園時造作局多科須諸縣抑配而¶
　兩浙皆苦花石綱之擾臘以妖術誘之數日之間嘯¶
　聚響應者至數萬人遂以誅朱勔為名縱火大掠驅¶
<pb:KR2b0025_WYG_029-5b>¶
　其黨四出兩浙都監蔡遵顔坦擊賊敗死遂䧟睦州¶
　殺官兵千人於是夀昌分水桐廬等縣皆為賊所據¶
　僭號改元永樂　陷休寧縣執知縣趙嗣復脅之使¶
　降面斬二士以恐嗣復嗣復罵曰自古妖賊無長久¶
　者爾當舍逆以從順因我以歸朝廷朝廷必宥爾奈¶
　何使我降賊何不速殺我賊曰我休寧人也公宰邑¶
　有善政前後官無及公者我忍殺公乎委之而去未¶
　幾命嗣復知睦州　陥歙州將官郭師中士曹掾栗¶
<pb:KR2b0025_WYG_029-6a>¶
　先守獄詬賊遇害　陥杭州守臣趙霆遁亷訪趙約¶
　死之　陷衢州彭汝方死之　陥處州縉雲尉詹良¶
　臣禦賊為所執欲降之良臣罵曰往年王綸反戮於¶
　淮南王則反磔於河北同惡無少長者皆棄市今不¶
　鍳前禍猖獗至此旦暮官軍至爾等肉餧狗鼠矣賊¶
　怒割其肉使自㗖之且吐且罵死不絶聲良臣晚以¶
　恩得官時年七十上聞而憫之官其二子　陷剡縣¶
　知縣宋旅死之　犯杭州王禀敗之於城外又敗之¶
<pb:KR2b0025_WYG_029-6b>¶
　於桐廬　犯越州守臣劉韐敗之　青溪令陳光以¶
　棄邑先遁尋伏誅¶
十二月以陳過庭為御史中丞¶
　時睦㓂猖獗過庭言致㓂者蔡京養冦者王黼竄二¶
　人則冦自平又言朱勔父子本刑餘小人交結權近¶
　竊取名器賄賂狼籍罪惡彰著宜正典刑以謝天下¶
　時論韙之¶
盜宋江平¶
<pb:KR2b0025_WYG_029-7a>¶
　江犯淮陽及京西河北至是入海州界知州張叔夜¶
　設方畧討捕招降之¶
辛丑宣和三年春正月改譚稹為兩浙制置使以童貫¶
為江浙淮南宣撫討方臘¶
　初臘之亂王黼方鋪張太平惡聞有外冦且峻責浙¶
　西提刑急捕治勿張皇生事因不敢直奏賊遂不可¶
　制至連陷婺州上大恐中都為震始遣譚稹稹逗留¶
　不進及賊入杭乃遣貫行時征北事起陜西勁兵多¶
<pb:KR2b0025_WYG_029-7b>¶
　聚輦下盡發以往上微行送之握貫手曰東南事盡¶
　付汝有不得已者竟以御筆行之¶
大赦¶
　以復燕京也¶
罷蘇杭造作局¶
　先是二州置局造作器用曲盡其巧牙角犀玉金銀¶
　竹籐盡糊抹雕刻織綉諸色匠人日役數千而財物¶
　所須悉科於民民力困乏上嘗罷之謟䛕人猶責其¶
<pb:KR2b0025_WYG_029-8a>¶
　工程進奉不絶未幾復置至是以方臘亂浙西悉詔¶
　罷之¶
二月罷御前綱運¶
　禁般載花石入京初江淮發運司於真揚楚泗各有¶
　轉般倉綱運兵士各有地分不相交越每舟虛二分¶
　容私商以利舟人又載鹽囘運兵士稍便之後因内¶
　侍何忻以宿州靈壁縣山石進御前又朱勔以江浙¶
　竒花果木起綱發運司新裝舟船撥充御前綱以載¶
<pb:KR2b0025_WYG_029-8b>¶
　花石其餘敝舊者以載綱運直達京師而轉般倉廢¶
　新綱多重載容私商又鹽法變改無囘運舟兵苦之¶
　多逃亡而為盜糧運不繼至是罷花石綱使之般運¶
　糧儲¶
三月親試舉人¶
　賜何渙舉人以下六百餘人及第出身有差　詔梁¶
　師成下使臣鄧宏曹組時令就殿試賜同進士出身¶
是春日有眚¶
<pb:KR2b0025_WYG_029-9a>¶
　忽青黒無光其中洶洶而動若鉟金而湧沸狀日旁¶
　有青黒正如波光周回旋轉將暮而稍止是時睦賊¶
　未平人多憂之以謂禍難必未巳也¶
夏四月貴妃劉氏薨追諡明節皇后¶
　劉氏本酒家女女也性頴悟能迎㫖合意林靈素以¶
　左道幸謂上為長生帝君謂妃為九華玉真安妃每¶
　神霄降必别置安妃位¶
方臘平¶
<pb:KR2b0025_WYG_029-9b>¶
　童貫與王禀劉鎮兩路軍豫約㑹於睦歙間包幇源¶
　洞表裏夾攻至是鎮與楊可世馬公直率勁騎從間¶
　道奪賊門嶺平旦入洞賊二十餘萬衆腹背抗拒轉¶
　戰至晚兇徒糜爛流血丹地火其屋萬間禀以竒兵¶
　斬賊五千餘級鎮所斬亦如之釋脅從者數萬禀尋¶
　及辛嗣宗楊惟忠生擒方臘於幇源山東北隅石澗¶
　中並其妻孥兄弟偽相侯王共三十九人振旅凱還¶
　奏㨗於朝其表有曰孰謂亷頗之已老尚堪李靖之¶
<pb:KR2b0025_WYG_029-10a>¶
　一行又曰遂成希世之功等語識者笑之　臘破六¶
　州五十二縣殺平民二百餘萬王師自出至凱旋凡¶
　四百五十日臘至八月始伏誅　尋赦江浙淮南等¶
　路改睦歙二州為嚴州徽州¶
五月金使来¶
　詔國子司業權邦彦内侍童師禮舘之未幾師禮傳㫖¶
　邦彦曰大遼已知金人海上往還難以復如前議諭¶
　金使令歸邦彦驚曰如此則失其歡心曲在朝廷矣¶
<pb:KR2b0025_WYG_029-10b>¶
　師禮入奏復傳㫖候童貫囘議之留闕下凡三月餘¶
　方遣人送歸國書只付其使囘不復遣使後赫嚕等¶
　自海上歸至其國阿固達得書意朝廷絶之乃命其¶
　弟國相貝勒並尼堪烏舎等悉師渡遼而西用遼¶
　降人伊都為先鋒趨中京¶
竄陳過庭張汝霖¶
　初過庭為中丞日乞罷冗官之以御前使喚為名者¶
　汝霖為西轉運請罷進花果上既嘉納矣至是王黼¶
<pb:KR2b0025_WYG_029-11a>¶
　露章劾之以為爵禄泛濫政事猥并天下賦入殆不¶
　能支而議者弗為此圖乃敢懷奸興謗每於奉上之¶
　事動欲侵損如過庭欲廢御前使喚之人汝霖違令¶
　更不嵗進花果伏望留神自今有此必正典刑於是¶
　過庭自知蘄州貶黃州汝霖貶均州¶
閠月置應奉司命王黼及内侍梁師成領之¶
　初方臘之亂黼承上意罷蘇杭造作局及諸所局而¶
　内侍復以言動黼黼大悔悟且懼失權勢乃乞創應¶
<pb:KR2b0025_WYG_029-11b>¶
　奉局於私第而自領之黼言臣累奏士大夫懷奸弗¶
　悛抑損應奉意在妄為譏謗望特置應奉一司專總¶
　領以杜姦謀從之仍令梁師成縂領於内於是右司¶
　周武仲見黼論其不合黼變色曰九式九貢正周官¶
　太宰所執由是不悦武仲黼自蔡京致仕悉反其所¶
　為當時聲稱翕然而黼既得位乘髙勢而為邪多蓄¶
　子女玉帛以自奉稍襲京迹及應奉司之置黼為上¶
　宰而親領之奪運發漕輓之卒以為用戸部不敢詰¶
<pb:KR2b0025_WYG_029-12a>¶
　四方珍異之物充牣二人之家而入尚方者纔什一¶
　每陪扈曲燕至為俳優茍賤之技以獻笑取容　時¶
　鄆王楷有寵或妄傳有廢立之意黼知中外嫉已不¶
　自安欲以是為竒貨東宫長子諶已除節度使封國¶
　公黼言於上以為皇孫始封但當為觀察使令宫臣¶
　耿南仲至其第令代東宫奉辭諶免官竟奪節度使¶
　而童貫隂附之謀揺東宫矣¶
六月河决恩州¶
<pb:KR2b0025_WYG_029-12b>¶
黒𤯝出¶
　洛陽京畿忽有物如人或如犬其色黒不能辨眉目¶
　夜出掠小兒傷食之蓋黒眚云如是二嵗乃息¶
秋七月童貫進太師譚稹加節度¶
冬十月童貫復領陜西兩河宣撫¶
諸路蝗¶
壬寅宣和四年春正月加梁師成開府¶
　内侍官謂之家臣自古無賜坐者其在禁中則不可¶
<pb:KR2b0025_WYG_029-13a>¶
　知外庭未嘗見也時童貫為太師領樞密院視宰相¶
　師成為開府亦視宰相春秋大燕巍然坐於宰相之上¶
　與人主講勸酬之禮且家臣為師傅於義尤悖貫以¶
　領樞密日與宰相同班進呈畢即自屏後入内復易¶
　窄衫與羣閹為伍出則為大臣當體貎之禮入則為近¶
　侍執使令之役古所未有也¶
二月雨雹¶
三月幸秘書省太學¶
<pb:KR2b0025_WYG_029-13b>¶
　命祭酒韋夀隆講書司業權邦彦講詩下武¶
遼主天祚奔夾山耶律淳立¶
　金人攻陷遼中京中京奚國也遂兵至松亭關以與¶
　我有各不過關之說止引兵由其西而過遼主天祚¶
　先已引避又聞女真用伊都為先鋒蕭奉先曰伊都¶
　宗支也豈欲亡遼不過求立其甥晉王耳何惜一子¶
　伐其奸謀遂賜晉王死晉王賢而死非其罪聞者揮¶
　涕自此人心益携有言伊都將至者天祚震驚率騎¶
<pb:KR2b0025_WYG_029-14a>¶
　兵五千奔雲中留宰相張琳李處温與燕王淳守燕¶
　天祚至雲中遂取馬三千匹入夾山因謂蕭奉先曰¶
　使我至此皆汝之由急去人不容汝奉先慟哭辭行¶
　去二十里為左右所殺淳守燕二十年得人心天祚¶
　既奔夾山李處温與其弟處能及子奭及都統蕭幹¶
　挾怨軍謀立淳乃率燕京數萬人勸進淳慟哭不得¶
　已即位改怨軍為常勝軍自號天錫皇帝改元建福¶
　降天祚為湘隂王淳主燕雲平上中京遼西六路而¶
<pb:KR2b0025_WYG_029-14b>¶
　沙漠以北諸番部天祚主之猶稱保大二年遼國自¶
　此分矣金人追至雲中蕭扎拉降進追天祚幾及凡¶
　行帳輜貨及其幼女盡俘獲之　天祚有四子長趙¶
　王次晉王次秦王次許王晉王有人望秦王母元妃¶
　兄蕭奉先慮秦王不得立宻圖之㑹晉王母文妃姊¶
　適耶律達哈拉妹適伊都達哈拉妻嘗過伊都家奉¶
　先宻告其結伊都將立晉王伊都聞之懼遂擁千餘¶
　騎并骨肉叛歸女真天祚遣追之及於閭山衆議若¶
<pb:KR2b0025_WYG_029-15a>¶
　擒伊都送奉先則吾曹皆伊都也不若結之為利皆¶
　曰諾於是紿云追之不及伊都既亡奉先懼諸將皆¶
　叛乃峻加爵賞以慰其心¶
夏四月命童貫蔡攸帥師巡邉¶
　耶律淳既立遣使来告謝上以天祚在夾山淳安得¶
　擅立令雄州却之遂遣貫勒兵十五萬巡邉攸副之¶
　下詔復幽燕故地仍以三䇿付貫如燕人悅而取之¶
　因復舊疆上也耶律淳納欵稱藩次也燕人未復按¶
<pb:KR2b0025_WYG_029-15b>¶
　兵巡邉下也貫啟行上微出北郊餞之　貫之遣也¶
　鄭居中力陳不可又謂蔡京曰使百萬生靈肝腦塗¶
　地公實為之貫遣張寶趙忠諭耶律淳舉國内附淳¶
　執二人斬之¶
加髙俅開府¶
　舊制殿帥早朝退至殿門於宰執閣於階不相揖捲¶
　簾二三尺以為禮俅以隨龍人不數年至太尉至是¶
　又加開府恩比宰相每遇王黼於路則分道而行傳¶
<pb:KR2b0025_WYG_029-16a>¶
　呼相揖故事盡廢矣¶
五月我師與燕人遇戰失利六月退保雄州¶
　童貫至髙陽關駐軍用知雄州和詵計降黄榜及旗¶
　述弔民伐罪出於不得已之意如敢殺人並從軍法¶
　若有豪傑以燕京来獻除節度使遂命种師道盡䕶¶
　諸將分兵為兩路种師道縂東路之兵屯白溝辛興¶
　宗縂西路之兵屯范村又分麾下之兵授詵從師道¶
　行耶律淳遣達實林牙領一千五百餘騎屯涿之新¶
<pb:KR2b0025_WYG_029-16b>¶
　城貫遣馬廣齎軍書入燕達實林牙謂其使人王介¶
　儒曰過河語童貫欲和偕還作善隣不和請以兵相¶
　見毋令諸軍徐苦也前軍統制楊可世信詵言謂燕¶
　人久欲附必迎王師止將輕騎數千過界趨蘭溝甸¶
　先遣人以旗榜渡河橋開示達實林牙見之叱之曰¶
　有死而已可世為所掩被傷而退淳益兵二萬遣蕭¶
　幹統之將渡白溝諸將皆欲迎戰師道如貫約曰不¶
　可妄殺諸將憮然翌日敵亟来攻我堅壁不動敵尋¶
<pb:KR2b0025_WYG_029-17a>¶
　退蕭幹迎戰於范村甚力興宗遣楊可弼救之仍自¶
　督戰敵乃却駐十二日師道興宗以敵勢尚熾乃議¶
　還師退保雄州其日北風大雨雹敵兵大至以背盟¶
　詬我薄暮始還營於界河敵遂至城下使来曰女真¶
　之叛本朝亦南朝之所甚惡也舍此不圖而欲射利¶
　棄好結叵測之鄰基他日之禍謂為得計可乎貫遣¶
　參議官劉韐與遼使介儒議再修好　始和詵贊取¶
　燕及見事寖異又使其子璟詣蔡京以為不宜取其¶
<pb:KR2b0025_WYG_029-17b>¶
　反覆類此　於是童貫以為契丹尚盛和詵侯益探¶
　報不實妄請興師乞行軍法上聞師敗懼甚遂詔班¶
　師¶
耶律淳死遼人立其妻蕭氏為太后¶
　蕭幹與達實林牙立淳妻蕭氏為太后改元徳興¶
　八月阿固達追襲天祚於國崖擒其都統蕭規天祚¶
　脫身去及夏國引兵數萬襲天徳軍阿固達遣偏師¶
　七千擊破之於是乘勝遂因秋成並邉牧馬休兵屯¶
<pb:KR2b0025_WYG_029-18a>¶
　奉聖州之東¶
秋七月初收經制錢¶
　去夏命陳遘經制江淮荆浙福建七路諸司財計置¶
　司杭州至是遘請七路典賣田地契錢每一貫足増¶
　收二十文通舊無過一百文省充經制移用經制錢¶
　始此¶
九月竄宋昭¶
　上書極言遼國不可攻金人不可鄰異時金人必先¶
<pb:KR2b0025_WYG_029-18b>¶
　敗盟為中國患乞誅王黼童貫李良嗣等言極激切¶
　至謂兩國之誓敗盟者禍及九族陛下以孝理天下¶
　其忍忘列聖之靈乎陛下以仁覆天下其忍置河北¶
　之民於塗炭之中而使肝腦塗地乎仍乞親自奉使¶
　以和解其事詔朝散郎宋昭上書狂妄除名勒停編¶
　管海州初師行即詔妄議北事者即罰無赦執政廷¶
　臣時無一言獨昭上書言其事遂坐之　龍圖閣直¶
　學士任諒亦貽時相書論耶律氏不當滅絶人初以¶
<pb:KR2b0025_WYG_029-19a>¶
　為狂也¶
金使来¶
　貝勒烏舎髙慶裔等来初朝廷囘書附其使還不遣¶
　使報金金疑吾有謀用是未嘗先報師期輙進兵取¶
　中京移軍白水濼襲破天祚行帳既占雲中府山後¶
　州縣忽聞童貫舉兵阿固達與羣下議恐爽約自我¶
　或南朝徑取燕則嵗賂不可得遂專遣使来烏舎等¶
　奏如聞貴朝遣童貫舉大兵壓境不報本國故遣臣¶
<pb:KR2b0025_WYG_029-19b>¶
　来聘舘伴趙良嗣答曰聞貴朝取西京雖不得報已¶
　令童貫舉兵以應夾攻之約彼此不報不足較也上¶
　待烏舎等甚厚賜予不貲至輟御茗調膏賜之引登¶
　明堂入龍徳宫蕃衍宅别籞離宫無所不至禮過契¶
　丹數倍慶裔渤海人桀黠知書雖外為恭順稱藩頌¶
　徳而屑屑求故例不已烏舎等又詣王黼第計事面¶
　授囘書略曰所有漢地及夾攻並如昔議慶裔曰夾¶
　攻一叚且莫是候本國兵来否良嗣曰縱本朝乗勝¶
<pb:KR2b0025_WYG_029-20a>¶
　下燕亦與已許嵗幣初不必計先後也¶
趙良嗣報使(馬擴副之/)¶
我師再舉遼髙鳳郭藥師以易州涿州来降¶
　自耶律淳死蕭后專政契丹恐漢人應南軍將謀殺¶
　之時管常勝軍郭藥師有意歸朝而四軍蕭幹聞我¶
　師再壓境忽自燕來涿州藥師以為圖已乃召蕭幹¶
　開燕欵密説其歸我幹不從而去藥師以餘慶嘗薦已¶
　不敢害之即召所部説曰天祚失國女政不綱宋天¶
<pb:KR2b0025_WYG_029-20b>¶
　子重兵壓境此男兒取金印之時於是萬口響應囚¶
　監軍蕭餘慶遣人奉表來降時髙鳳亦以易州来歸童¶
　貫自河間復囘雄州時已在道藥師至受之以其軍¶
　八千并易州義兵五千並𨽻延慶為鄉導軍聲大振¶
　　初貫攸囘軍至河間二人既敗事相持而哭但招¶
　集亡潰冀保雄州而已忽知中山府詹度奏耶律淳¶
　死燕人有越境而至者於是王黼復有覬幸之心鄭¶
　居中又以為不可聽詔貫攸無歸異議者斬聚諸道兵¶
<pb:KR2b0025_WYG_029-21a>¶
　三十萬復欲用种師道為帥師道力辭又造堂曰太¶
　祖嘗出收燕山圖示趙普普曰此必曹翰所為然翰¶
　能取之陛下使誰守之太祖遂巻圖而入如師道非¶
　才豈敢望翰今朝謀帥設有如翰者又使誰守之於¶
　是師道以避事落節度而更以劉延慶為都統制約¶
　九月㑹三關屬蕭后遣蕭容韓昉来奉表稱藩貫攸¶
　視副本止云納欵稱臣揮之而去曰須納土乃受昉¶
　笑曰納欵即納土也¶
<pb:KR2b0025_WYG_029-21b>¶
冬十月我師潰於盧溝河¶
　劉延慶郭藥師等自雄州趨新城劉光世楊可世自¶
　安肅軍出易州遂㑹於涿州時兵衆五十萬進駐盧¶
　溝河契丹四軍蕭幹亦於燕城十里外築壘與我師¶
　相拒日遣騎渡河擊我嘗縱兵犯中軍藥師言曰四¶
　軍者既以全師抗我則燕城必虛宜遣輕騎擊之延¶
　慶即用其䇿選常勝軍并西兵五千騎間道襲燕夜¶
　半渡河銜枚而進質明常勝軍五十騎雜鄉人奪迎¶
<pb:KR2b0025_WYG_029-22a>¶
　春門以入大軍繼至燕城七門各以二百騎守之下¶
　令曰燕人盡降契丹盡殺不意契丹兵尚多而我師¶
　已驕所至紛然四掠藥師遣人諭蕭氏使降不從我¶
　師與敵合戰至晚不解蕭幹知我師入燕亟來救或¶
　告藥師城外塵起必有救兵至諸將皆謂延慶遣兵¶
　來助登高望之則燕王塚上立四軍旗矣四軍兵自¶
　南門入人皆死鬭藥師屢敗奔門不得出盡棄馬縋¶
　城而下死傷過半還者數百騎而已時大軍屯盧溝¶
<pb:KR2b0025_WYG_029-22b>¶
　河者未動蕭幹兵纔數千得漢兩人留帳中夜半偽¶
　相語曰聞漢兵十萬吾師三倍當分左右翼以精兵衝¶
　其中舉火為應殱之無遺陰逸其一人歸報既夕而¶
　遁衆軍遂潰自相蹂踐而死幹遣騎來追至涿水北¶
　乃囘自熙寧以來所積軍實掃地盡矣上始知藥師¶
　但跳入燕城尋已退遁而延慶師潰手詔責貫攸等¶
　曰吾今不復信女矣¶
十一月庚午郊¶
<pb:KR2b0025_WYG_029-23a>¶
　王黼言郊日隂雲解剥陽景来臨壁月垂耀信星彪¶
　列非霧非煙磅礴晻靄已事而退密雪四委乞拜表¶
　稱賀從之¶
金使来議割燕山地¶
　初朝廷與女真約但求石晉故地初不思平營灤三¶
　州乃劉仁恭以遺契丹故女真不肯割盡蓋王黼疎¶
　謬如此至是趙良嗣馬擴見阿固達於奉聖州金主¶
　令其弟國相貝勒與計事貝勒以往嵗不遣報使今¶
<pb:KR2b0025_WYG_029-23b>¶
　嵗出兵失期為言云今更不論元約特與燕京六州¶
　二十四縣謂薊景檀順涿易也良嗣答以兩朝皆以¶
　信義為主元約山前山後十七州今乃如此信義安¶
　在與之辨論數四卒不從於是以國書付良嗣等與¶
　其使偕来仍留馬擴於軍前¶
趙良嗣報使¶
　送金使還且求營平灤三州¶
十二月金人入燕¶
<pb:KR2b0025_WYG_029-24a>¶
　初童貫蔡攸再舉不能下燕懼無功獲罪密遣其客¶
　王瓌由飛狐路邀阿固達令圖之瓌見阿固達具言¶
　貫兵已壓燕境乞如約夾攻阿固達遣瓌先歸遂分¶
　三道進兵尼堪趍南暗口達蘭駙馬趍北牛口阿固¶
　達趍居庸關時馬擴隨軍行阿固達謂擴曰我初聞¶
　南軍到盧溝有入燕者我心亦喜將歛軍歸國却聞¶
　劉延慶一夜燒焚而遁何至此耶一二日間到關汝¶
　觀我家用兵有走者否契丹聞阿固達至棄關而遁¶
<pb:KR2b0025_WYG_029-24b>¶
　遂入居庸關軍皆蓐食時到蕭氏聞居庸失守夜率¶
　蕭幹等疾行五十里金人游騎及城統軍蕭伊遜開¶
　門納之於是宰相以下皆降阿固達遣五百騎䕶送¶
　馬擴歸朝獻㨗¶
遼蕭氏犇夾山¶
　金人之入燕也達實林牙以蕭氏歸遼主延禧於夾¶
　山延禧殺蕭氏蕭幹以奚渤海人入奚¶
是嵗髙麗王侯死¶
<pb:KR2b0025_WYG_029-25a>¶
　子偕嗣侯在位三十八年¶
癸卯宣和五年春正月金使来趙良嗣報使¶
　先是良嗣至軍前阿固達曰平灤等州若必欲取并¶
　燕京不與汝家矣以國書副本示良嗣讀至燕京用¶
　本朝兵力攻下其租稅當輸本朝良嗣曰租稅隨地¶
　豈有與其地而不與其租稅者尼堪曰燕京自我得¶
　之則當歸我大國熟計若不早見與請速遣涿易之¶
　師無留我疆於是遣李靖王度色埓黙與良嗣偕来¶
<pb:KR2b0025_WYG_029-25b>¶
　李靖既對遂見王黼黼謂靖曰租稅非約也上意以¶
　交好之故欲以銀絹充之靖復請去年嵗幣上亦特¶
　許遂命良嗣與靖再使良嗣偕靖抵燕京見阿固達¶
　曰本朝狥大國多矣豈平灤一事不能相從耶阿固¶
　達曰平灤欲作邉鎮不可得也遂議租稅阿固達曰¶
　燕租六百萬止取一百萬不然還我涿易舊疆常勝¶
　軍亦當還我吾且提兵按邉良嗣曰本朝自以兵下¶
　涿易今乃云爾豈無曲直耶且言御筆許十萬至二¶
<pb:KR2b0025_WYG_029-26a>¶
　十萬不敢擅増乃令良嗣歸報過半月不至吾提兵¶
　往矣時左企弓為金人謀嘗以詩獻之曰君王莫聽¶
　捐燕議一寸山河一寸金故金人要我不已金人自¶
　以金軍䕶送擄獲東歸又山後告急以天祚謀復故¶
　地而張㲄據平州不能無懼自南使過盧溝悉斷橋¶
　梁焚次舍亦恐我不從而自防也良嗣等留雄州以¶
　國書遞奏其畧云貴朝兵不克夾攻特因已力下燕¶
　所以拘租今據燕管内每年租六百萬貫良嗣等許¶
<pb:KR2b0025_WYG_029-26b>¶
　御筆二十萬以上不敢自專其平灤等州不在許限¶
　倘務侵求難終信義仍速追退過界之兵詔復遣良¶
　嗣自雄州再使金國國書畧曰本朝與貴朝通和每¶
　曲從所欲以成交契今代税之物悉如來諭阿固達¶
　大喜遂議雲中地烏舎曰皇帝言趙皇大度増百萬¶
　一言不辭今求西京何辭以拒然其民却待遷去良¶
　嗣曰若止空城安用之烏舎笑曰此無他皇帝意欲¶
　南朝犒賞諸軍耳¶
<pb:KR2b0025_WYG_029-27a>¶
三月金使来盧益報使¶
　尼楚赫王度色埓黙持誓書草同良嗣来議西京¶
　犒賞金帛引對上許以二十萬乃遣兵部侍郎盧益¶
　等持國書及誓書議交燕京日子良嗣與尼楚赫皆¶
　言金許還西京且求犒軍物二十萬而國書并誓書¶
　乃無一語及西京者蓋良嗣與尼楚赫共為欺罔卒¶
　啟兵端¶
夏四月金人来歸燕京六州¶
<pb:KR2b0025_WYG_029-27b>¶
　先是盧益與金使尼楚赫至燕山金人止之以俟犒¶
　師金帛已乃得見烏舎等先索誓書觀之斥字畫不¶
　謹屢却囘令至京師易之益等諭以主上親御翰墨¶
　示尊崇大國之意猶不聴凡改更三四朝廷皆曲從¶
　之且言近有燕人趙温訊李處能等逃去南朝須先¶
　見還方可議交燕地趙良嗣諭宣撫司縛温訊與之¶
　既至尼堪釋其縛以為用遂遣楊樸以誓書及燕京¶
　涿易檀順景薊六州来歸且索米二十萬石　初祖¶
<pb:KR2b0025_WYG_029-28a>¶
　宗時遼使至待遇之禮有限不示以華侈且以河朔¶
　逼近都邑故迂其途多其里堠次第為之燕犒而後¶
　至皆防微杜漸意也及王黼之遣趙良嗣惟務速以¶
　擅其功與其使人限以七日自燕山至闕下凡四五¶
　往返然每至輒漸加禮誇之以富盛金人因之自負¶
　要索不已黼遂許與遼人舊嵗幣四十萬之數外每¶
　嵗更添燕山涿易順景檀薊一百萬緡代稅錢金人¶
　既得所欲乃許我又索營平二州則曰海上脚根底¶
<pb:KR2b0025_WYG_029-28b>¶
　元約石晉所獻之地當如元約於是我無辭又索雲¶
　中一路則曰雲中久為我有中國安得之中國亦無¶
　如之何姑欲得燕山且掩挫敗之醜以塞中外之議¶
　因割燕山府涿易檀順薊景為一路而歸其代税錢¶
　一百萬緡又議折中貨物以補其闕於是又遣良嗣¶
　議折物凡絹三十萬疋絲綿稱是金人每喜南貨故¶
　雖木綿亦二萬段香犀玳瑁碗碟匙筯皆折閲倍償¶
　之至如龍腦每兩折八貫則皆良嗣其中為姦也約¶
<pb:KR2b0025_WYG_029-29a>¶
　既定復索禮數因盡還其待大遼敵國之禮惟不稱¶
　兄弟而已燕山之地易州西北乃金坡關昌平之西¶
　乃居庸關順州之北乃古北關景州東北乃松亭關¶
　平州之東乃榆關榆關之東乃金人之来路凡此數¶
　關蓋天所以限蕃漢也一夫守之可以當百朝廷之¶
　割地若得諸關則燕山之境可保矣然關内之地平¶
　灤營三州自後唐為契丹按巴堅陷之後改平州為¶
　遼興府以營灤二州𨽻之號為平州路至石晉之初¶
<pb:KR2b0025_WYG_029-29b>¶
　按巴堅子耶律徳光又得燕山檀順景薊涿易諸郡¶
　建燕山為燕京以制六郡號為燕京路而與平州自¶
　成兩路始朝廷自海上議割地但云燕雲兩路而已¶
　蓋初謂燕山之路盡得關内之地殊不知關内之地¶
　平州與燕山異路也由是破遼之後金人復得平州¶
　路金人既據平州則關内之地蕃漢雜處故斡里雅布¶
　至自平州入冦此當時議割燕雲不明地理之故也¶
童貫蔡攸入燕¶
<pb:KR2b0025_WYG_029-30a>¶
　貫攸帥師入燕先曰交割後曰撫定燕之金帛子女¶
　職官民尸為金人席巻而東朝廷捐嵗幣數百萬所¶
　得空城而已尼堪猶欲止割涿易阿固達曰海上之¶
　盟不可忘也我死汝則為之海上初約燕人歸南朝¶
　奚渤海契丹人皆屬金國而郭藥師等渤海人上下¶
　方以為撓議欲對換為之却收其田宅既可贍常勝¶
　一軍為用又不煩朝廷錢粮童貫然之遂亟奏禀王¶
　黼許焉蓋獨以常勝軍為童貫而已¶
<pb:KR2b0025_WYG_029-30b>¶
赦兩河燕雲路¶
　童貫蔡攸奏撫定燕人老幼懽呼迎謁南向焚香上¶
　祝聖夀又言燕山父老皆謂自冬至春不雨昨日王¶
　師撫定雨澤隨至王黼即率百僚表賀遂降曲赦¶
　初盧益與金使尼楚赫等具言金人許西京及益與¶
　楊樸復来國書姑載交西京邉界等路而誓書不及¶
　西京朝廷惟信趙良嗣等虛詞謂金誠許歸我雲中¶
　故曲赦并及山後然當時實未始得山後土地也其¶
<pb:KR2b0025_WYG_029-31a>¶
　後得武朔蔚三州旋復失之¶
五月王黼加太傅縂治三省事¶
　詔黼已除三公依蔡京例縂治三省事¶
祭地¶
金阿固達死弟烏竒邁立¶
　改元天㑹號阿固達為太祖大聖武元皇帝烏竒邁¶
　改名為晟¶
遼張㲄以平州来降¶
<pb:KR2b0025_WYG_029-31b>¶
　㲄燕人仕遼知契丹將亡盡籍丁壯得五萬潛練兵¶
　為備金人既下燕尼堪謂參政康公弼曰我欲遣兵¶
　擒張㲄何如弼曰若加之兵是趣之叛也公弼昔居¶
　此州願往伺而圖之遂見㲄諭金人之意㲄曰契丹¶
　八路今特平州存耳敢有異志所以未釋甲者防蕭¶
　幹耳厚賂公弼公弼達其語於尼堪尼堪信之改平¶
　州為南京加㲄同平章事至是烏竒邁新立遂遣左¶
　企弓等歸時燕人患逺徙私訴於㲄曰企弓不謀守¶
<pb:KR2b0025_WYG_029-32a>¶
　燕而使吾民流離至此近聞天祚復振若明公仗義¶
　首圖興復先責企弓等罪而殺之縱燕人歸南朝宜¶
　無不納如金人復来内用平州之兵外借南朝之援¶
　何懼乎㲄召翰林學士李石問之石以為然遂拘企¶
　弓數其罪殺之石與三司使髙履詣燕山說王安中¶
　曰平州形勢之地張㲄綜練之才足以禦金人安燕¶
　境幸招致之毋令西迎天祚北合蕭幹為我患安中¶
　入其語送石履赴闕改石名安弼履名黨又延康殿¶
<pb:KR2b0025_WYG_029-32b>¶
　學士趙敏修者乃遼相李處能也於是敏修安弼黨¶
　三人日詣王黼白事朝廷多從其說㲄遂竟以平州¶
　来附金人聞㲄叛遣棟摩國王將騎二千討之㲄率¶
　兵迎拒金人以兵少不交鋒大書州門有今冬復来¶
　之語㲄即妄以㨗聞於宣撫¶
六月加朱勔節度¶
　以燕山之役勔馳驛得命有勞故也¶
秋七月童貫致仕¶
<pb:KR2b0025_WYG_029-33a>¶
　初貫上表告功落節鉞為真太師遂乞加上尊號不¶
　許及與蔡攸歸自燕山頗失上意王黼梁師成共薦¶
　譚稹為宣撫副使交雲中之地貫尋命致仕稹遂為¶
　宣撫仍駐河東金人以燕山地要害實不我與但浮¶
　沉其辭而我之使人昧利貪寵欺誑朝廷因是日生¶
　希覬稹出師至太原㑹烏竒邁新立猶未暇治山後¶
　於是朔州韓正應州蘇京蔚州陳相皆通欵於我稹¶
　即除官因任朝廷謂稹有嘉靖之功尋遷少保云¶
<pb:KR2b0025_WYG_029-33b>¶
禁元祐學術¶
　中書省言福建路印造蘇軾司馬光文集詔令毁板¶
　今後舉人傳習元祐學術者以違制論　明年又申¶
　嚴之冬詔曰朕自初服廢元祐學術比嵗至復尊事¶
　蘇軾黄廷堅軾廷堅獲罪宗廟義不戴天片文隻字¶
　並令焚毁勿存違者以大不恭論靖康初罷之¶
八月辛巳日當食不見¶
　隂雲蔽之王黼乞付史舘¶
<pb:KR2b0025_WYG_029-34a>¶
遼將和哩布犯燕山我師敗之¶
　和哩布者蕭幹也金人既陷燕京幹就奚王府自立¶
　為神聖皇帝國號大奚改元天復奚人濟幹出盧龍¶
　嶺攻破景州又敗常勝軍於石門鎮陷薊州冦掠燕¶
　城其鋒甚銳有渉河犯京師之意人情洶洶頗有謀¶
　棄燕者童貫自京師移文王安中詹度郭藥師等切¶
　責不已而安中命藥師大破其衆乘勝窮追過盧龍¶
　嶺殺傷過半幹遁去尋為其下所殺傳首京師　先¶
<pb:KR2b0025_WYG_029-34b>¶
　是詔以王安中知燕山府詹度郭藥師同知藥師以¶
　節鉞欲居度上度稱御筆所書有序藥師不從兼常¶
　勝軍横甚度不能制朝廷恐其交惡九月以度與知¶
　河間府蔡靖兩易其任靖有城府開懐待藥師藥師¶
　亦重靖稍為損然終不得其柄也藥師在燕山凡有¶
　所請朝廷無不從又遣部曲商販諸路為竒巧之物¶
　以奉權貴下及小璫無不喜之者時常勝軍及鄉軍¶
　號三十萬戍兵惟九千人無能為也藥師及燕人終¶
<pb:KR2b0025_WYG_029-35a>¶
　不改左袵時人比之禄山　明年春童貫自真定瀛¶
　莫入燕山犒常勝軍奏請河北置四縂管中山辛興¶
　宗真定王元河中楊惟忠大名王育人招逃卒及刺¶
　游手之人為軍又請專委蔡靖知燕山召王安中還¶
　朝皆從之貫尋入京¶
冬十月雨木氷¶
十二月班御註列子莊子¶
　詔國子監刋御註冲虚至徳真經南華真經頒之學¶
<pb:KR2b0025_WYG_029-35b>¶
　者¶
幸王黼第觀芝¶
　黼專結梁師成既為相再賜第於城西開便門與師¶
　成對街以相往来及燕山告功黼益得意乃妄言家¶
　之屏風生五芝請上臨幸上既幸府第又自便門過¶
　師成復来黼家駐蹕曰(闕/)　黼自出傳㫖賫賜命放¶
　散侍從百官於是禁衛諸班直爭願見上謝恩不肯¶
　散因大訽訩師成譚稹乃扶持上出撫諭之猶洶洶¶
<pb:KR2b0025_WYG_029-36a>¶
　不已己而復入夜漏上五刻乃開龍徳門複道小墻¶
　所謂鹿塞門者以還内官者十餘人執兵衛之而去¶
　三衙衛士無一人得入者是夜諸班禁從皆集教塲¶
　備不虞幾至生變翌日猶不御殿殆半日人心始少¶
　安祖宗以来臨幸未之有也¶
金人陷平州¶
　張㲄又遣其弟来通欵朝廷授㲄節度使世襲平州¶
　令李安弼齎詔仍以金花箋御筆付其弟授㲄時外¶
<pb:KR2b0025_WYG_029-36b>¶
　庭莫知其端燕山路轉運趙良嗣力爭不可以為恐¶
　必招女真之兵朝廷不從㲄聞有詔至率官吏郊迎¶
　金人諜知之以千騎襲破平州得朝廷所賜㲄詔㲄¶
　挺身走燕山其弟懐御筆以走又為金人所得自是¶
　歸曲朝廷累檄宣撫司取㲄朝廷不得已命王安中¶
　縊殺凾首送之未幾金太子斡里雅布由平州路將入¶
　冦矣¶
十二月金使初来賀正¶
<pb:KR2b0025_WYG_029-37a>¶
　初賀正旦也¶
招河東義勝軍¶
　譚稹奏常勝軍恣横乞於河東别招一軍分其權勢¶
　優其餼廪號義勝軍凡五萬人多燕雲降卒也¶
甲辰宣和六年春正月御樓觀燈¶
　上元節也故事天子御樓觀燈則開封尹設次以彈¶
　壓於西觀下上時從六宫於其上以觀天府之斷絶¶
　者簾幕深密下無由知衆中忽有人躍出墨黒色布¶
<pb:KR2b0025_WYG_029-37b>¶
　衣若寺僧童行狀以手畫簾出指斥語執於觀下上¶
　怒甚命中使傳㫖治之箠掠亂下又加炮烙詢其誰¶
　何略不一語亦無痛苦之狀又斷其足筋俄施刀臠¶
　血肉狼籍上大不悦為罷一夕之懽至暮竟不得其¶
　何人付獄盡之　明年八月有都城東門外鬻菜夫¶
　至宣徳門下忽若迷罔釋荷擔向門㦸手而言曰太¶
　祖皇帝神宗皇帝使我來道尚宜速改也邏卒捕之¶
　下開府獄一夕方省則不知所云為者乃於獄中盡¶
<pb:KR2b0025_WYG_029-38a>¶
　之¶
置措置書藝所¶
　生徒以五百人為額¶
二月陳瓘卒¶
　於楚州范純仁晩年益以天下自任尤留意人才或¶
　問其所儲人才可為今日用者答曰陳瓘又問其次¶
　曰陳瓘自好也蓋言瓘可以獨當天下之重也宣和¶
　之末人憂大厦之將顛或問游酢以當今可以濟世¶
<pb:KR2b0025_WYG_029-38b>¶
　之人酢曰四海人才不能周知以所識知陳了翁其¶
　人也睢陽劉安世亦嘗因瓘病使人勉瓘以醫藥自¶
　輔云天下將有頼於公當力加保養以待時用　瓘¶
　彈蔡京䟽謂重南輕北分裂有萌論者推其先見¶
　瓘嘗為别試主文蔡卞聞瓘欲取史學將因此害瓘¶
　而因禁絶史學瓘乃於五名前悉取談經及純用王¶
　氏之學者卞無以發然五名之下往往皆博學稽古¶
　之士瓘嘗曰隨時所以救時不必自快目前也　蔡¶
<pb:KR2b0025_WYG_029-39a>¶
　京知瓘才待之加禮瓘不肯附性恬於進取雖諸公¶
　交薦逮居言職所䟽奸惡雖死不避也嘗曰彼則舉¶
　爾所知此則為仁由己　靖康初贈諫議大夫官其¶
　一子¶
三月金人来匄糧¶
　金人遣詣宣撫司索所許粮二十萬斛譚稹曰二十¶
　萬斛豈易至耶兼宣撫司未嘗有片紙隻字許粮之¶
　文其使曰去年四月趙良嗣已許矣稹曰良嗣口許¶
<pb:KR2b0025_WYG_029-39b>¶
　豈足憑耶終不之與金人怒及舉兵亦以此為辭云¶
閠月京師河東陜西地震¶
　去冬及正月地震至是又震宫中殿門皆揺動且有¶
　聲河東陜西尤甚其蘭州地及諸山草本悉没入西¶
　山下麥苖乃在山上朝廷遣右司郎官黄潛善為察¶
　訪因按視焉及歸圖進曰震而已所傳則非也上意¶
　遂安潛善又以迎合銅鐵事除戸部侍郎¶
夏四月親試舉人¶
<pb:KR2b0025_WYG_029-40a>¶
　賜沈晦以下八百人及第出身有差　時内侍梁師¶
　成益通賔客招賕賂士人納錢數千緡即令赴廷試¶
　以獻頌上書為名而官之至百餘人及唱第日侍於¶
　上前奏請升除皆出其口其小史儲宏者亦登第而¶
　執厮養之役如初¶
五月金使来(告嗣位也/)¶
六月科免夫錢¶
　燕地雖號沃壤而金人席捲一空時常軍五萬興成¶
<pb:KR2b0025_WYG_029-40b>¶
　兵九千月給粮已十餘萬石而他軍及官吏不與焉¶
　故悉出河北河東山東之力以饋給之纔一年而三¶
　路皆困蓋科配既大道阻且長率費十餘石至二十¶
　石始能至一石於燕山民力不堪上殊不樂欲罷王¶
　黼黼懼計無從出遂與省吏謀作免夫之令冀得少¶
　久其位乃下詔曰自燕雲之復兩河京東屢經調發¶
　民力已疲若不假諸路之力其何以濟可措置調夫¶
　京西八萬淮南四萬兩浙六萬五千江南九萬七千¶
<pb:KR2b0025_WYG_029-41a>¶
　福建三萬五千荆湖八萬八千廣南八萬三千四川¶
　十七萬八千並納免夫錢每夫三十貫委漕臣限兩¶
　月足違依軍法尋降御筆諸路調夫以供邉計應宗¶
　室后妃戚里宰執之家及宫觀寺院雖特㫖免科者¶
　一例均輸於是徧率天下所得纔二千萬緡而結怨¶
　四海矣　先是殿中侍御史李景衡言財匱民困元¶
　豐左庫每月約支三十六萬緡今月支一百二十萬¶
　緡不急之務若營繕諸役及花石綱與吏員猥多軍¶
<pb:KR2b0025_WYG_029-41b>¶
　額冗濫又無名功賞非常賜予皆夤緣僥倖千請無¶
　厭宜節以祖宗之制而省去之近年常賦之外絹帛¶
　别有和買法買有常平司和買應副燕山和買采榖¶
　則有和糴均糴有補上供和糴應付軍粮和糴撥發¶
　司和糴州縣促辦府庫空虛無以償其直民間嵗獲¶
　盡輸之官而猶不足則破産繼之見行鹽法名曰招¶
　誘商販其實抑配耳况茶鹽祖宗舊法並俟嵗中第¶
　其増虧今鹽法乃逐季比較官吏畏罪希賞遂行口¶
<pb:KR2b0025_WYG_029-42a>¶
　斂故每田一畆有嵗買鹽八斤者若此之類民尤不¶
　堪曽未聞以實告朝廷者唯知奉行檄符以邀寵耳¶
　不報¶
禁衝改元豐法制¶
　犯者以不恭論¶
許亢宗使金¶
　以著作郎為賀嗣位使亢宗至金國拉林河金人所¶
　居舘燕悉用契丹舊禮如結綵山作倡樂尋幢角牴¶
<pb:KR2b0025_WYG_029-42b>¶
　之技鬭雞擊踘之戲與中國同但於衆樂後餙舞女¶
　數人兩手持鑑上下類神祠中電毋所為者莫知其¶
　説其國初無城郭四顧莽然皆草舍以居至是方營¶
　大屋數千間日役萬人規模亦宏侈矣¶
秋七月置製璣衡所¶
　以王黼縂領梁師成副之¶
衛膚敏再使不至而復¶
　以校書郎為賀生辰使膚敏言彼生辰後天寧節五¶
<pb:KR2b0025_WYG_029-43a>¶
　日今未聞彼遣使吾反先之於威重已缺萬一不至¶
　為朝廷羞請至燕山候之脱若不来則以幣置之境¶
　上上以為然至燕山金人果不来遂置幣而返¶
金人攻陷應蔚等州¶
八月童貫落致仕兩河燕山路宣撫¶
　初金人納夏羌之請割拓跋故地雲中二千里遺之¶
　止以宣武二州歸我至是夏人舉兵侵朔武地界譚¶
　稹遣李嗣本禦之兵數交夏人未即退聽又金人以¶
<pb:KR2b0025_WYG_029-43b>¶
　朝廷納張㲄屢出怨言及嘗借粮既許之矣稹不時¶
　給金人愈怒遂攻應蔚逐守臣蘇京殺陳翊又陷飛¶
　狐靈邱兩縣絶山後交割之意朝廷罪稹措置乖方¶
　詔落太尉致仕除貫落致仕仍領樞密院事河東北¶
　燕山路宣撫使是時遼主天祚在夾山上欲誘致之¶
　始遣一番僧齎御筆絹書通意及天祚許歸則易書¶
　為詔待以皇弟之禮位燕越二王上築第千間女樂¶
　三百人天祚大喜貫之是行名為代稹交割山後土¶
<pb:KR2b0025_WYG_029-44a>¶
　地其實已約天祚来降自往迎之也是冬貫遣馬擴¶
　辛興宗使尼堪軍至雲中㑹尼堪已歸國留烏舎權¶
　元帥責以庭參禮卒不相見苐使髙慶襲傳言以朝¶
　廷先遣誓書招納叛亡雖山後亦難以便交擴歸告¶
　貫以敵情不測乞速營備邉貫不能用¶
大赦¶
　以復燕雲兩路之故¶
九月以白時中為太宰李邦彦為少宰¶
<pb:KR2b0025_WYG_029-44b>¶
　先是上待王黼異於他相名其所居閣為得賢治定¶
　且為書載賡堂以下凡九牓黼以父事梁師成稱恩¶
　府先生黼第側有複道過師成家上因觀芝就詣之¶
　始悟其交結狀歸而大悔乃拔時中邦彦以分其權¶
　而師成由此亦絀初上欲大用蔡攸既而悔之至是¶
　宣制罷因曰蔡六豈堪作相攸遂落節鉞仍領樞密¶
　院事趙野左丞宇文粹中右丞蔡懋同知樞密院事¶
冬十一月王黼致仕¶
<pb:KR2b0025_WYG_029-45a>¶
罷應奉司¶
置講議局十二月命蔡京兼領¶
　詔以法式滋多流品猥衆僥倖路啟民力匱乏令尚¶
　書省置局講議命蔡京兼領¶
蔡京落致仕領三省事¶
　五日一朝至都堂視事時河朔青齊間盗賊日熾動¶
　數十萬内外窘匱莫能支吾上意大不樂且曰崇觀¶
　間安至是哉又上意深倦於勤與中宫數有密議然¶
<pb:KR2b0025_WYG_029-45b>¶
　無人敢當其事中宫贊上召故老大臣分付上以為¶
　然遂决意用京恐京年髙不能朝參遂命其子絛以¶
　時入對傳道君臣之意　先是蔡攸以弟絛鍾爱於¶
　其父因絛私撰西清詩話專宗蘇黄為言者所論攸¶
　白上請殺之上憫京老不許止落職勒停仍詔毁板¶
　　攸權勢日與父相軋輕薄者互煽揺以立門戸由¶
　是父子遂為仇敵攸累遷至太保燕國公　童貫欲¶
　收復雲中以奏議来上京主其説左丞宇文粹中對¶
<pb:KR2b0025_WYG_029-46a>¶
　以金誓書有俟挐天祚五七年後徐議之説恐今興兵¶
　則釁端啟其議遂已¶
兩京河浙路水¶
　時灾異叠見都人有賣青果男人孕而誕子蓐母不¶
　能收易七人始免而逃去又有酒肆號豐樂樓酒保¶
　朱氏子其妻年四十餘忽生髭髯長僅六七寸䟽秀¶
　甚美宛然一男子詔度為女道士¶
是嵗河北山東盗起命内侍梁方平討之¶
<pb:KR2b0025_WYG_029-46b>¶
　時轉粮以給燕山民力疲困重以鹽額科歛加之連¶
　嵗凶荒民食榆皮野菜不給至自相食於是饑民並¶
　起為盗山東有張仙衆十餘萬號敢熾張廸者衆五¶
　萬圍濬州五日而去濬州去京纔一百六十里而初¶
　不知河北有髙杔山者號三十萬自餘一二萬者不¶
　可勝計也遣方平率兵討捕之¶
乙巳宣和七年春正月遣使撫諭河北京西¶
　持親書手詔撫諭詔略云諭告河北河東盗賊唐鄧¶
<pb:KR2b0025_WYG_029-47a>¶
　汝潁流移人戸方疇田蠶宜使復業言念良民皆吾¶
　赤子比縁用非其人政失厥中不能撫諭安集使饑¶
　寒流離扶老携幼動以萬計轉而為盗非其本心為¶
　之惻然其赦厥罪仍放未納租稅以禮部尚書洪中¶
　孚為宣諭使詔許招降中孚急於成功奏請出降者¶
　齊民復當年賦役軍士依元額收願削兵籍者聽由¶
　是鄉黨子弟競為盗以免税卒伍有過竄名賊中皆¶
　得所欲大名尹徐處仁極言其弊中孚罷為宫觀處¶
<pb:KR2b0025_WYG_029-47b>¶
　仁又移書宰相曰人窮為盗理之必至昔谷永有言¶
　諸夏舉兵萌於民饑饉而吏不恤興於百姓困苦而¶
　賦歛重起於下怨離而上不知齊和帝時蜀有齊狗¶
　兒之役或嘲羅研曰卿蜀人貪亂一至於此研曰若¶
　令家蓄五母之雞二母之彘床上有百錢皮甑中有¶
　數升麥飯雖蘇張巧説於前韓白按劔於後不能使¶
　一夫之為盗况貪亂乎今朝下恤民之詔暮行害民¶
　之政丁寧懇至之言悉成虛文而望四民安業盗賊不¶
<pb:KR2b0025_WYG_029-48a>¶
　作難矣¶
金人滅遼¶
　遼主天祚竄入隂夾山金人以力不能入恨其不出¶
　謂出必得之天祚亦以畏尼堪在雲中故不敢出至¶
　聞尼堪歸其國以烏舎代戍雲中乃率韃靼諸軍五¶
　萬并攜其后妃二子秦趙王及宗屬南来達實林牙¶
　諌之不聽遂越漁陽嶺而尼堪已囘雲中故為金人¶
　所敗又畏中國不可伏乃謀奔西夏未至金人擒之¶
<pb:KR2b0025_WYG_029-48b>¶
　削封海濵王送長白山築城居之踰年而卒遼國遂¶
　亡　遼契丹蓋東胡之種在横山之南本鮮卑舊地¶
　元魏時自號契丹初達呼哩氏有八子號八部其酋長¶
　稱大人推一人為主得建旗鼔三嵗一代至唐通天¶
　中陷營州至開元十一年克屯乃奉赤心之弟實固¶
　統衆詔許襲王梁貞明間諸部以耶律色勒迪少子安¶
　巴堅為主遂盡并奚渤海諸國始建元神冊不復受¶
　代自是常為邉患安巴堅至天祚凡九代¶
<pb:KR2b0025_WYG_029-49a>¶
輸米於燕山¶
　以燕山粮匱自京師輸米五十萬斛以濟之¶
罷京東西弓箭社¶
　宣和四年提刑梁楊祖請置社既而邀功者請五等¶
　之籍悉入之民不堪擾滋起為盗故臣僚請罷之楊¶
　祖落職¶
三月朔雨雹¶
夏四月蔡京致仕¶
<pb:KR2b0025_WYG_029-49b>¶
　京自再領三省未幾目昏不能視事事皆决於子絛¶
　絛福威自任同列不能堪一日京以竹紙批出十餘¶
　人令改入官與寺監簿或諸路監司屬官其間有不¶
　理選限者有未經任者有未曽試出官者及參選者¶
　仍令尚書省奏行右丞宇文粹中上殿進呈事畢出¶
　京所書竹紙奏云昨晚得太師蔡京判筆不理選限¶
　某人未經任某人未曽試出官參選其人皆令以改¶
　名入官求差遣上曰此非蔡京批字乃京子第十三¶
<pb:KR2b0025_WYG_029-50a>¶
　名絛者筆蹟京今次與事老耄無一能為專聽此後¶
　生之言遂先罷絛侍讀蓋將以是撼京而京畧無去¶
　之意上乃召童貫使詣京諷之致仕貫既宣㫖京泣¶
　曰上何不容京數年必有䜛譖者貫曰不知也京不¶
　得已引退　自京為相不數年子六人孫四人為執¶
　政從官嘗有謝表云奉觴在庭子孫並列張蓋歸第¶
　父子同塗又宰相鄭居中子修年億年劉正夫子皁¶
　民阜民余深子章王黼子宏孚白時中子彦暉蔡卞¶
<pb:KR2b0025_WYG_029-50b>¶
　子仍鄧洵仁子襄鄧洵武子雍並以曲恩列於侍從¶
　而阜民宏孚襄尤懦騃或始十餘嵗時李㑹為左司¶
　諌上䟽畧曰尚從竹馬之游已造荷槖之列又曰¶
　未應娶婦已得任子天下以為名言¶
詔三公母領三省事¶
　先是李邦彦為右丞日言政和初蔡京改令僕之名¶
　冠以公相之號縂領三省自治令㕔自此遂無長官¶
　及京致仕王黼奏改公相㕔為都㕔既遷太傅則自¶
<pb:KR2b0025_WYG_029-51a>¶
　領三省不避皆自營專權侵紊官制乞釐正之故有¶
　是詔¶
更定折杖法¶
　御筆除徒三年杖一百以下二年半杖九十可十七¶
　下二年杖八十十五下一年半杖七十十三下一年¶
　杖六十十二下笞五十可十下四十八下三十七下¶
　二十六下十可五下¶
五月赦山東河北¶
<pb:KR2b0025_WYG_029-51b>¶
　以累年應奉軍需盗賊刼擾流移頗衆故也¶
詔宗室復著姓¶
　初宗正少卿趙子崧入對上疑宗室出仕者皆著姓¶
　子崧曰熙寧舊法也上曰終是相疎御筆令今後内外¶
　宗室并不稱姓五年六月也至是子崧出守淮寧陛¶
　辭日為上言曰周曰姬氏漢曰劉氏唐曰李氏今無¶
　故去國姓非所宜乃詔復熙寧舊法並著姓　按江¶
　休復嘉祐雜志云於故書中見真廟為夀王時申奏¶
<pb:KR2b0025_WYG_029-52a>¶
　文字皆用姓¶
六月封童貫廣陽郡王¶
　國朝異姓非外戚無封王者蔡京用事主紹述之説¶
　以資奸謀遂贈王安石舒王其後何執中贈清河郡¶
　王鄭居中贈滎陽郡王及賞童貫燕山功遂封廣陽¶
　郡王王爵於是乎濫矣¶
劉安世卒¶
　安世少從學於司馬光問行已之要光教之以誠且¶
<pb:KR2b0025_WYG_029-52b>¶
　令自不妄語始初除諫官未拜命入白母曰朝廷不¶
　以安世為不肖使在言路倘在言路須明目張膽以¶
　身任責脱有觸忤禍譴立至上方以孝治天下若以¶
　母老辭當可免母曰不然吾聞諫官為天子諫臣汝¶
　父平生欲為之而不得汝幸居此當捐身以報國若¶
　得罪流竄毋問逺近吾當從汝所之於是受命任職¶
　累年正色立朝扶持公道其面折廷諍或逢盛怒則¶
　執簡却立俟天顔稍霽復前抗辭旁觀者逺視蓄縮¶
<pb:KR2b0025_WYG_029-53a>¶
　聳汗目之曰殿上虎居平坐不傾椅不草書不好聲¶
　色貨利其忠孝正直皆取則司馬光為人既老羣賢¶
　彫喪畧盡巋然獨存是以名望益重梁師成用事能¶
　生死人心服其賢求得小吏吴黙常趨走前後者使¶
　持書来㗖以即大用黙固勸為子孫計安世笑曰吾¶
　若為子孫計不至是矣吾為元祐全人見司馬光於¶
　地下又可破戒乎還其書而不答蘇軾嘗評元祐人¶
　物曰器之真鐵漢云¶
<pb:KR2b0025_WYG_029-53b>¶
秋七月河東義勝軍叛¶
　於黎城縣將官叛遂招安之其三千奔金國¶
熙河河東路地震¶
　有裂數十丈者蘭州尤甚倉庫皆没河東諸郡或震¶
　或裂¶
九月童貫復宣撫¶
　金國以天祚成擒遣李用和等来告慶其實金將舉¶
　兵懼我為備尚揣我决請雲中地乃謬以好言入我¶
<pb:KR2b0025_WYG_029-54a>¶
　牒言不一而羣小欲雲中不以為信顧方預擇雲中¶
　守蔡攸薦聶山立召之用和之来實使覘我且紿言¶
　於上曰願詔童貫至河東當授以雲中之地信之不¶
　疑詔貫再行宣撫¶
有狐升御榻而坐¶
　是月有狐自艮嶽直入中禁據御榻而坐詔毁狐王¶
　廟¶
冬十一月丙戍郊¶
<pb:KR2b0025_WYG_029-54b>¶
　上纔下壇而密報金將犯界左右秘之曰恐妨却恭¶
　謝宰相亦不知也及恭謝畢宰執又共匿之不以聞¶
十二月金帥斡里雅布尼堪分道入冦¶
　東路之軍斡里雅布主之建樞密院於燕山以劉彦宗¶
　主院事西路之軍尼堪主之建樞密院於雲中以時¶
　立爱主院事金人呼為東朝廷西朝廷於是斡里雅布¶
　之軍自燕山直犯河北尼堪之軍冦河東陷朔武代¶
　忻等州直趨太原¶
<pb:KR2b0025_WYG_029-55a>¶
斡里雅布殺伴使傅察陷檀州薊州¶
　先是金人既得天祚連遣三使来聘初曰報謝通好¶
　也次曰告慶得天祚也又次曰賀天寧節也使傳繼¶
　來河朔至京不惟供億疲敝而彼亦因以覘我道路¶
　使我不疑及三使者歸虞部申陳桷為送伴使至境¶
　上金人已宣言大舉兵為攘奪無常儀桷懼馳還時¶
　尼堪已蓄南侵之謀㑹義軍三千叛奔之具言中國虚¶
　實又易州常勝軍五百亦叛歸尼堪由是劉彦宗伊¶
<pb:KR2b0025_WYG_029-55b>¶
　都蕭慶力勸尼堪言南朝可圖人不必衆因粮就兵¶
　可也尼堪遂决意入冦然尚未顯然渝盟朝廷以故¶
　事命吏部員外郎傅察為接伴賀正旦使行至境上¶
　值斡里雅布入冦遂執察等責令投拜自副使蔣噩以¶
　下皆羅拜臣服察獨不屈敵以兵脅之察亦不顧敵¶
　將曰我以南朝天子失徳故来弔伐察曰爾欲敗盟¶
　以此為兵端耳然自古之戰以曲直為勝負南北敵¶
　國亦安知爾非送死哉惟有死而已膝不可屈也敵¶
<pb:KR2b0025_WYG_029-56a>¶
　將大怒執而殺之察堯俞從孫也¶
童貫自太原逃歸¶
　先是貫至太原乃遣保州路亷訪使者馬擴知保州¶
　辛興宗使尼堪軍前諭以交蔚應州及飛狐靈邱縣¶
　餘悉還金國且密窺其意擴等至境上尼堪嚴兵以¶
　待却吏卒無越境趣擴等庭叅擴等立爭不可皆拜¶
　之如見阿固達禮首議山後事尼堪曰大聖皇帝初¶
　與趙皇帝跨海交好各立誓書萬世無毁不謂貴朝¶
<pb:KR2b0025_WYG_029-56b>¶
　違約隂納張㲄收燕京逃去官民本朝累牒追還苐¶
　以虛文見紿今當畧辨是非擴曰本朝緣譚稹昧大¶
　計輕從張㲄之請上深悔之願國相存舊好不以前¶
　事置胷中乞且交蔚應兩州飛狐靈邱兩縣尼堪笑¶
　之云爾欲兩州兩縣耶山前山後我家地尚復奚論¶
　汝家别削數城来可贖罪也汝輩可即辭我自遣人¶
　如宣撫司矣擴自雲中囘至太原具以尼堪所言告貫¶
　貫驚曰金人初立國邊頭有幾許兵馬遽敢作如此¶
<pb:KR2b0025_WYG_029-57a>¶
　事耶擴曰彼意深恨本朝結納張㲄又為契丹亡國¶
　之臣所激必謀報復擴固嘗關白獨未䝉取信耳今¶
　猶可速作隄防然貫已隂懷遁歸之意矣尼堪繼遣¶
　王介儒色埓默齎書至太原貫軍中言納張㲄渝盟¶
　事且言其國已興兵辭語倨甚貫亦厚待之曰如此¶
　大事何不素告我色埓默曰兵已興何告為相國自¶
　河東入太子自燕京路入不戮一人止傳檄定耳馬¶
　擴曰兵凶器天道厭之貴朝滅契丹亦藉本朝之力¶
<pb:KR2b0025_WYG_029-57b>¶
　今一旦渝盟舉兵相向豈不顧南朝積累之國若稍¶
　飭邉備安能遽侵色埓黙曰國家若以貴朝為可憚¶
　則不長驅矣詰旦来公必見之若勸童大王速割河¶
　東河北以大河為界用存宋朝宗社乃報國也貫聞¶
　之驚恧不知所為即與參議官宇文虛中范納機宜¶
　王雲宋伯通謀赴闕禀議　貫將逃歸請太原帥張¶
　孝純諭之意孝純愕曰金人渝盟大王當㑹諸路將士¶
　極力支吾今大王去人心揺是將河東與賊河東失¶
<pb:KR2b0025_WYG_029-58a>¶
　河北亦豈能保乎願少留共圖報國兼太原地險城¶
　堅人亦習戰未必便能攻也貫怒目曰貫受命宣撫¶
　非守土之臣必欲留貫置帥臣何為孝純撫掌嘆曰¶
　平時童太師作多少威重臨軍乃畏怯如此身為大¶
　臣不能死難止欲奉頭鼠竄何面目見天下士乎貫¶
　翌日遂行越九日至京師¶
斡里雅布陷燕山府郭藥師叛降之¶
　知府蔡靖以斡里雅布軍壓境令藥師張令徽出門為¶
<pb:KR2b0025_WYG_029-58b>¶
　備其夕令徽遁歸未幾斡里雅布至藥師率兵迎降金¶
　人執靖及都轉運使吕頤浩置軍中以行頤浩嘗奏¶
　燕山開邊其勢難守雖窮天下之力竭天下之財必¶
　無以善其後上怒落頤浩待制領職如故繼又詔王¶
　安中以頤浩沮抑疆事倡不可守之説陳不可行之¶
　事以沮朝論可以詔書面詰頤浩此後應副有缺或¶
　為國生纎介之事者當坐以軍法　初蔡攸童貫力¶
　主藥師為可倚任沿邊巡檢得其通金人書繳上之¶
<pb:KR2b0025_WYG_029-59a>¶
　亦屢有告變者皆不省及報至京師上左右不欲人¶
　聞之乃共匿其報但曰藥師被圍耳方欲封藥師燕¶
　王張令徽郡王割燕地與之使之世守斡里雅布留¶
　靖守燕引兵向闕以藥師為先驅¶
尼堪陷朔武代忻等州圍太原¶
　朔州守將孫翊者勇而忠出戰勝負未决義軍開門¶
　獻其地進至武州義軍亦為内應遂失朔武長驅至¶
　代州守將李嗣本率兵拒守義軍民擒嗣本以降遂¶
<pb:KR2b0025_WYG_029-59b>¶
　陷代州敵入城安撫使史抗父子三人迎戰死之家¶
　人皆遇害西路都巡檢李翼屯崞縣敵遣嗣本降之¶
　翼射却嗣本帥衆堅守義勝軍領崔忠殺都監張洪¶
　輔引敵入城翼挺身鬭達旦力不敵被執敵欲臣之¶
　翼怒罵不屈與將吏皆遇害翼臨死呼官家數聲乃¶
　絶金人至忻州守臣賀權開門張樂以迎之尼堪大¶
　喜特令兵不入城遂距石嶺關關尤險隘太原帥張¶
　孝純謀守關之人或曰冀景可命景景辭命耿守忠以¶
<pb:KR2b0025_WYG_029-60a>¶
　八千人助景景復辭孝純曰第如我語景不得已而往¶
　使守忠當前守忠至關啟而獻之景奔還尼堪引¶
　兵圍太原知朔寧府孫翊来救兵不滿二千與金人¶
　戰於城下張孝純曰賊已在近不敢開門觀察可盡¶
　忠報國翊曰但恨兵少乃復戰數日其兵皆盡為金¶
　人所殺¶
罷花石綱¶
　凡非法上供及延福宫西城租課内外製造局並罷¶
<pb:KR2b0025_WYG_029-60b>¶
斡里雅布犯中山府¶
　詹度禦之¶
詔罪已求言¶
　童貫初得敵牒拆開乃檄書其言不遜貫與大臣¶
　及左右匿不以奏及議下詔求言而詔本數改易未¶
　欲下也李邦彦謂不若以檄書進呈激聖心冀求言¶
　即下大臣遂於宣和殿以檄書進上再三閲其書憤¶
　且恐乃即下詔罪已求言手詔畧曰朕獲承祖宗休¶
<pb:KR2b0025_WYG_029-61a>¶
　徳托於士民君王之上二紀於兹雖兢業存於中心¶
　而過咎形於天下蓋以寡昧之資藉盈成之業言路¶
　壅蔽諂䛕日聞恩倖持權貪饕得志搢紳賢能陷於¶
　黨籍政事興廢拘於紀年賦歛竭生民之財戍役困¶
　軍旅之力多作無益侈靡成風利源酤𣙜已盡而牟¶
　利者尚肆誅求諸軍餉粮不時而冗食者坐享富貴¶
　灾異叠見而朕不悟庶衆怨懟而朕不知追維已愆¶
　悔之不及應天下方鎮郡縣守令各帥師募求勤王¶
<pb:KR2b0025_WYG_029-61b>¶
　捍邊能立竒功者並優加奬賞不限常制草澤之中¶
　懷抱異材能為國家建大計定大業或出使疆外者¶
　並不次任用其尤異者以將相待之中外臣僚士庶¶
　並許直言極諫實封投進雖有失當亦不加罪尋下¶
　詔内禪¶
李鄴使金(告内禪/且求和)¶
庚申上内禪以道君號退居龍徳宫皇太子即皇帝位¶
大赦¶
<pb:KR2b0025_WYG_029-62a>¶
立妃朱氏為皇后¶
斡里雅布犯慶源府信徳府¶
　初祖宗以梁門遂城二縣為安肅保信軍所謂銅梁¶
　門鐵遂州也自童貫蔡攸既得燕山謂安肅保信在¶
　内地皆廢為縣移軍營廢櫓樓至是詔使為軍而敵¶
　已大入遂犯慶源其太史占帝星復明大驚欲回郭¶
　藥師曰南朝未必有備不如姑行　道出陽武縣或¶
　勸知縣蔣興祖避之蔣興祖曰吾世受國恩誼死於¶
<pb:KR2b0025_WYG_029-62b>¶
　是與妻孥俱留不肯從監兵有與敵通者斬以狥敵¶
　騎數百來攻不勝去明日益濟師力不敵遂遇害妻¶
　與長子以憂悸亦相繼而死尋賜褒詔官其二子¶
　金之攻信徳也不移時遂陷執守臣楊信功斡里雅布¶
　登門撫諭軍民¶
太學生伏闕請誅六賊¶
　時天下皆知姦臣誤國而用事者多受其薦引莫肯¶
　為上明言於是陳東率在學諸生伏闕上書數蔡京童¶
<pb:KR2b0025_WYG_029-63a>¶
　貫王黼梁師成李彦朱勔之罪指為賊乞誅之以謝¶
　天下其書畧曰臣等聞自古帝王之盛莫盛於堯舜¶
　堯舜之盛莫大於賞善罰惡堯之時有八元八愷而¶
　未暇用有四凶而未暇去堯非不知其可用可去也¶
　意謂我將倦於勤必以天下授舜特留以遺之使大¶
　明誅賞以示天下耳故傳曰舜有大功二十而為天¶
　子天下誦之至今不息臣竊謂在道君皇帝時非無¶
　賢才如八元八愷而未用者非無奸臣賊子如四凶¶
<pb:KR2b0025_WYG_029-63b>¶
　而未去者道君亦非不知之特留以遺陛下陛下欲¶
　知姦臣賊子如四凶者乎曰蔡京曰王黼曰童貫曰梁¶
　師成曰李彥曰朱勔是也臣等謹按蔡京罪惡最大崇寧¶
　初道君皇帝方恭黙聴京自散地寘之宰司京天資凶¶
　悖專權跋扈首倡亂階陷害忠良進用憸佞引置子孫¶
　盡居要塗變亂祖宗法度挾其私忿竊弄朝廷爵賞¶
　固其黨與蠧害國用殘暴生民交結宦官姑息堂吏¶
　盤根錯節牢不可破京乃偃蹇自肆無復顧憚包藏¶
<pb:KR2b0025_WYG_029-64a>¶
　禍心實有異志有識之士比之王莽所幸宗廟之靈¶
　社稷之福道君皇帝聰明睿知洞照其衷姦邪數露¶
　弗得竊發使京若輔少主其簒奪復何疑哉此非特¶
　臣等知之天下共知之臣等聞陳瓘任伯雨何昌言¶
　江公望皆曽論京奸狀故數人者一斥不復再用至¶
　有飲恨而死者天下寃之緣京用事奸人並進王黼¶
　相繼為相位至公傅騁柔曼之容肆俳優之行欺君¶
　罔上蠧國害民無所不至假應奉之名置局私家四¶
<pb:KR2b0025_WYG_029-64b>¶
　方珍貢盡入黼室自奉之餘始以進御賣官鬻爵貪¶
　饕無厭奸賊狼籍搢紳不齒觀其所為大抵效京朔¶
　方之釁黼實啟之貫實佐之貫因京助遂握兵權至¶
　為太師封王左右指使官之至承宣固人庖人防圉¶
　是任自有宦官之盛未有其比貫實庸繆初無智謀¶
　每一出師必數十萬隨軍金帛動億萬計比其還歸¶
　軍失大半金帛所餘盡歸私帑臣等聞之邊人貫之¶
　用兵紀律不明賞罰不公身冒矢石未必獲賞而親¶
<pb:KR2b0025_WYG_029-65a>¶
　隨先及夫以師之耳目在大將旗鼔進退從之勝負¶
　所繫貫身去敵常數百里是致將不先敵士不用命¶
　屢見敗衂挫辱國威士卒陷亡不以實奏所獲首級¶
　増數上聞祖宗軍政壊亂掃地而又冒功冒賞不察¶
　事機朔方之兵遂以輕舉敗我國盟失我隣好今日之¶
　事咎將誰執貫之所恃者師成實聫婚姻以相救援¶
　師成之惡亦又何言外示恭謹中存險詐假忠行佞¶
　藉賢濟奸盗我儒名髙自標榜妄立名號兼稱隂相¶
<pb:KR2b0025_WYG_029-65b>¶
　欲攬國家大柄盡歸之己欲使天下士大夫盡出其¶
　門正人端士往往望風疾避亦有不幸遭其㸃汙者¶
　一時茍賤無恥之人爭往從之旋至顯位王黼之進¶
　實頼師成如貫與京内外相應捷若影響黼為¶
　相臣專柄國政奉行師成之意而已不聞天子之命¶
　也朝廷侍從天下監司郡守往往師成門生蔡京父¶
　子奉之不暇至如去嵗道君皇帝一日相二人師成¶
　自謂出已意聞者駭恨不已夫論相者天子之職也¶
<pb:KR2b0025_WYG_029-66a>¶
　宦官招權以為己力浸淫不已事必有大於此者可¶
　勝寒心頃嵗李彦以根括民田按行河北京東西威¶
　赫三路所至州縣倨坐黃堂使監司郡守列侍其旁¶
　而列侍之輩咸藉彦以進不敢輒違臣等嘗聞有詣¶
　道君皇帝論列此事者師成時適在側抗聲言曰王¶
　人在古諸侯之上使其人不肯盡言彦之兇熖由此¶
　益熾奪民常産重歛租課官吏稍有違忤即諷監司¶
　以他故無事送獄士大夫往往鬱憤而死三路百姓¶
<pb:KR2b0025_WYG_029-66b>¶
　破家流蕩愁怨溢路去年京東河北以租錢及燕¶
　山免夫之征尅利太甚盜賊四起正如兩浙曩時清¶
　溪之㓂實由朱勔父子漁奪東南之民怨結數路方¶
　臘一呼四境響應屠割州縣數十殺戮吏民動億萬¶
　計天下騷然彌嵗不已皆勔父子之所致生靈罹毒¶
　按勔父子皆曾犯徒杖脊始賂事蔡京夤縁交結閹¶
　寺遂致超顯招權怙勢氣熖可炙出入禁闥無時而¶
　衛士莫敢呵止侵移内帑無數而有司莫能㑹計其¶
<pb:KR2b0025_WYG_029-67a>¶
　所請錢號為收買花石進奏之物其實竟以入已自¶
　初至今不知其幾千萬數父子每以幹當公事為名¶
　多破官舟往來淮浙興販百貨騷動數路蔑視官司¶
　僅同奴僕所貢物色盡取於民撤民屋廬削民冢塋¶
　幽明受禍所在皆然甚者深山大澤窮崖斷谷江湖¶
　危險人跡所不到之地茍有一花一石擅作威福逼¶
　脅州縣期於必取間有不可力致而官吏申白者輒¶
　大怒詈以不奉上之名論之官吏懼此名不免驅動¶
<pb:KR2b0025_WYG_029-67b>¶
　百姓極力攻鑿得而後已往往顛踣陷溺以隕其身¶
　東南之民怨入骨髓欲食其肉而勔之父子方且炎¶
　炎未艾天下扼腕此六賊者前後相繼誤我國家離¶
　我民心天下困敝盜賊滋起外侮交侵危我社稷致¶
　道君皇帝哀痛罪已之詔播告四方而京等罪狀未¶
　白典刑未正天下無不歸怨上皇若不誅京等將何¶
　以慰道君皇帝之心雪道君皇帝之謗以解天下之¶
　疑耶况今日之事蔡京亂壊於前梁師成隂賊於内¶
<pb:KR2b0025_WYG_029-68a>¶
　李彦結怨於西北朱勔結怨於東南王黼童貫又從¶
　而結怨於遼金敗祖宗之盟失中國之信創開邊隙¶
　使天下勢危如絲髮此六賊者異名同罪伏願陛下¶
　擒此六賊肆之市朝傳之四方以謝天下庶幾道君¶
　皇帝之志果成於陛下豈不偉哉¶
李綱入對¶
　門下侍郎吴敏薦之也綱時為太常少卿對於延和¶
　殿上迎謂之曰卿向論水灾䟽在東宮見之今猶能¶
<pb:KR2b0025_WYG_029-68b>¶
　誦憶綱謝奏曰金人先聲雖若可畏然聞有内禪之¶
　事勢必阻縮請和厚有所邀求臣竊料之大概有五¶
　欲稱尊號一也欲得歸朝人二也欲増嵗幣三也欲¶
　求犒師之物四也欲割疆土五也欲稱尊號如契丹¶
　故事當法以大事小之義不足惜欲増嵗幣當告以舊¶
　約以燕山雲中歸中國故嵗幣増於大遼者兩倍今¶
　既背約則嵗幣當減然國家敦示和好不較財帛姑如¶
　元數可也欲求犒師之物當量以與之至於疆土則¶
<pb:KR2b0025_WYG_029-69a>¶
　祖宗之地子孫當以死守不可以尺寸與人願陛下¶
　留神於此數者堅毋曲為浮議所揺可無後艱并陳¶
　所以禦敵固守之䇿上皆嘉納之除兵部侍郎¶
尊道君為太上皇帝皇后為太上皇后¶
　¶
　¶
　¶
　¶
<pb:KR2b0025_WYG_029-69b>¶
　¶
　¶
　¶
　¶
　¶
　¶
　¶
　九朝編年備要巻二十九¶
