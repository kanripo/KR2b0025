# -*- mode: mandoku-view; -*-
#+TITLE: 九朝編年備要
#+DATE: 2015-08-24 22:25:00.223035
#+PROPERTY: ID KR2b0025
#+PROPERTY: BASEEDITION WYG    
#+PROPERTY: JUAN 原序
<pb:KR2b0025_WYG_000-1a>¶
九朝編年備要原序¶
莆田陳君均以其所輯皇朝編年舉要與備要之書合¶
若干巻踵門而告曰均之幼也侍從祖丞相正獻公獲¶
觀國朝史録諸書及眉山李氏續通鑑長編意酷嗜之¶
獨患篇帙之繁未易識其本末則欲刪繁撮要為一書¶
以便省閲時方從事舉子業未之能也晚滯場屋決意¶
復藏林壑間又以出入當世名流之門得盡見先儒所¶
纂次若司馬文正公之稽古録侍郎徐分度之國紀以¶
<pb:KR2b0025_WYG_000-1b>¶
及九朝通略等書亡慮十數家博攷而互訂之于是輯¶
成此編而綱本李氏而其異同詳略之際則或參以他¶
書昔嘗讀朱文公通鑑綱目歎其義例之精密蓋所謂¶
綱者春秋書事之法也而所謂目者左氏備言之體也¶
自司馬公目録舉要之作至是始集大成觀者亡復遺¶
憾均竊不自揆輒放而依之然文公所述前代之史故¶
其書法或寓褒貶于其間均今所書則惟據事實録而¶
已不敢盡同文公之法也願一言以述之何如徳秀讀¶
<pb:KR2b0025_WYG_000-2a>¶
其書彌月始盡巻則喟然曰美哉書乎聖祖神孫之功¶
徳元臣故老之事業赫赫乎鍠鍠乎備于此矣然綜其¶
要而求之則自藝祖以來凡所以祈天永命垂萬世無¶
疆之休者大抵弗越數端蓋其以仁立國而不雜五伯¶
權利之謀以儒立教而不溷百家雜駁之説求治寧悠¶
緩而不為一朝迫切之計用人寧檏鈍而不取小而輕¶
鋭之才嘉祐治平以前廊廟之訏謨搢紳之論建相與¶
葆衞扶植如恐失之此其所以大治也自熙寧輔臣出¶
<pb:KR2b0025_WYG_000-2b>¶
新意改舊法髙談古始旁祖筦商而國脈病矣名為尊¶
經實尚空寂而學術荒矣謂葠苓耆术不急于起疾而¶
一切雜進者皆決腸破胃之藥根本安得而弗傷謂鼎¶
鼐琮璧不足以適用而錯然前陳者皆竒佹淫靡之具¶
風俗安得而弗壊章吕鼓其波二蔡熾其燄更倡遞述¶
至于黼貫極矣此其所以致亂也凡百有六十七年之¶
行事可喜可慕可歎可愕者一攬而盡得之真我宋千¶
萬年之龜鑒也吁是豈獨學者所當熟復哉睿明在御¶
<pb:KR2b0025_WYG_000-3a>¶
垂精典訓有髙宗成王之風使是書獲陳于前則所以¶
啟發天聰緝熙聖徳者何可勝既窮閻下士雖無階可¶
以自進然夜光明月之珍藴藏山海終有不可揜者安¶
知侍從蕃宣之彦無以是聞于上者乎君逮事正獻公¶
得其家學既又出從賢士大夫㳺以博其見聞故于是¶
書斟酌損益皆有條理非安危所繫則畧而弗書其志¶
固將有補于世非徒區區事記覽而已也君嘗與計偕¶
繼游天子之學今以累舉恩當對大廷不願就獨朝夕¶
<pb:KR2b0025_WYG_000-3b>¶
矻矻于此既積十餘年之力纂而成之又將次及于中興¶
之後聞四方之士可與商㩁者不憚千百里槖其書而¶
從之忘其道涂之囏羈旅之苦也此其用志豈世俗所¶
可量哉迂愚不敏竊獨嘉之故為之述如此若書之凡¶
例則君既列之篇端矣故不復云紹定二年三月辛卯¶
建安真徳秀謹書¶
國史尚矣太祖太宗真宗為三朝仁宗英宗為兩朝神¶
哲徽欽四宗為四朝史用班馬體非一世一有司所能¶
<pb:KR2b0025_WYG_000-4a>¶
就也續通鑑長編稽國史倣温公運之左氏則眉山李¶
氏専其家聞有提綱挈領之書書未之見今所見者太¶
學生莆陽陳均為之名曰皇朝編年舉要備要其取類¶
博其収功精夫紀事之約未易言也孔子序書及筆削¶
春秋嚴矣司馬温公雖未為本朝通鑑先為稽古錄祖¶
春秋意亦本朝史籍之綱也此書又取司馬氏之綱而¶
時有修飾取李氏之目而頗加節文且網羅天下放失¶
舊聞質之鉅工中為衡度以禆金匱石室之藏日昃清¶
<pb:KR2b0025_WYG_000-4b>¶
問乙夜觀書庶㡬有取焉是於昭代史學不其多益乎¶
我國家超越漢唐比方虞周者以仁立本也若乃陰陽¶
之消長君子小人之進退前事不忘後事之師者二公¶
既言之兹不贅云紹定二年冬十一月日南至朝議大¶
夫直敷文閣新知漳州林岊敬書¶
平甫與余遊從廿年矣足不出書室口不及世事利害¶
得喪不足以動其心師友淵源蓋得所漸孜孜為學未¶
見其止也一日告余曰我朝祖功宗徳相業臣謨惟長¶
<pb:KR2b0025_WYG_000-5a>¶
編一書包括無遺本末可考但浩如煙海學者莫知涯¶
涘僕之鈍尤不能强識欲纂作二書一舉其要一備其¶
目事之相聨屬者亦或互見參稽國史出入諸書訂其¶
異以㑹其同約其詳而補其略庶㡬文公朱先生所脩¶
通鑑綱目之意而非敢僭以自比焉此書幸成則得以¶
私便誦記不敢外示也積年而書成余與二三同志先¶
得觀之傳示寖廣人各欲得其書而力不能録遂相與¶
鋟木願朋友共之非平甫志也平甫從容語余而色不¶
<pb:KR2b0025_WYG_000-5b>¶
懌余應之曰祖宗以仁厚得民以紀綱立國如前代閹¶
寺女寵外戚强臣與夫大刑戮之事悉杜其漸而窒其¶
源聖子神孫世守弗失盖將與典謨並行此其澤在斯¶
人法垂後世為君而得是書則可以彌綸天道扶植人¶
紀為臣而得是書則可以寅亮天工輔成君徳況子之¶
所纂舉宏撮要在㡬務之繁尤便省覽子其能終祕之¶
而私為衡茅書生記誦之具乎平甫曰不敢遂書於其¶
後紹定己丑中秋長樂鄭性之書¶
<pb:KR2b0025_WYG_000-6a>¶
皇朝國史諸書勒琬琰揚日月固將與五三載籍相為¶
無窮均衡茅下士蓋嘗拜手稽首斂衽肅容竊觀皇綱¶
帝範巨麗之萬一邈若層霄茫乎漲海有非蠡管所能¶
窺測況以均之資禀魯鈍不能强識輯成此書深以詮¶
次失倫而有所乖剌是懼私質諸朋友或有誚均者曰¶
子志良苦力良勞其如犯三不韙何以私家而裒國史¶
以偏見而折衷諸書則僭冊書重大未易編摩而以數¶
十萬言該之則疎諸書雜出寧免牴牾去取之間一或¶
<pb:KR2b0025_WYG_000-6b>¶
失當則舛均敬應之曰國朝信史與夫名公鉅儒所纂¶
諸書並行於世家傳人誦今所輯者特欲便繙繹備遺¶
忘固非敢求與之並行而偕傳也奚其僭掎摭所及博¶
參諸書文雖少損於舊事則不増於前諸書固自若也¶
雖無此書誰無此書奚其疎若夫舛誠有之無所逃罪¶
抑今所記或原其始或要其終或以附見或以類從舉¶
宏撮要主於事實而不敢必以日月為㫁亦信其可信¶
闕其可疑云爾如欲質其疑求其詳則有太史氏及諸¶
<pb:KR2b0025_WYG_000-7a>¶
書在既以對或人因併書于下方前太學生莆田陳均¶
拜手稽首謹識¶
#+PROPERTY: JUAN 凡例
<pb:KR2b0025_WYG_000-8a>¶
　　凡例¶
　　　以一字為褒貶者春秋之法也據事實録而善¶
　　　惡自見者後世作史之體也故自司馬氏以来¶
　　　各立凡例不敢純用春秋之法○朱文公資治¶
　　　通鑑綱目間或㕘用春秋之法而不盡用今紀¶
　　　載本朝之事則雖綱目之例亦不敢盡用謹摭¶
　　　本朝諸帝紀及文公綱目㕘訂立為正例雜例¶
　　　凡十五條其餘變例有該括不盡者隨事斟酌¶
<pb:KR2b0025_WYG_000-8b>¶
　　　而書之¶
　　正例¶
一災祥¶
　厯代諸紀凡例各不同按文公綱目惟日食地震大¶
　水江河決溢旱蝗火災必書¶
　　　今從其例如只一方小小災變非因事不書自¶
　　　餘星變災異之類或因避殿減膳下詔求言或¶
　　　因臣僚奏論則書之¶
<pb:KR2b0025_WYG_000-9a>¶
一沿革　凡制度改更及申明科禁之屬¶
一號令　凡詔誥命令之屬¶
　　　以上二條凡有關於治體民俗者必書之¶
一征伐　貞觀三年以李靖為某道行軍總管討突厥¶
　　　　四年李靖襲破突厥于陰山頡利可汗遁去¶
　　　　夏四月行軍副總管張寳相擒頡利可汗以¶
　　　　獻此書大征伐例也其餘小征伐多書云某¶
　　　　國犯邊命某人禦之¶
<pb:KR2b0025_WYG_000-9b>¶
　　　　又如徽宗紀云宣和二年十月睦州青溪妖¶
　　　　賊方臘反十二月以童貫為江淮荆浙宣撫¶
　　　　使以討之三年春正月方臘陷婺州又陷衢¶
　　　　州守臣彭汝方死之夏四月賊平此書大盗¶
　　　　賊例也小者書法又從簡畧¶
　　　以上二條今倣其例隨事斟酌書之或疆場小¶
　　　警及小小冦盗則不書¶
一殺生¶
<pb:KR2b0025_WYG_000-10a>¶
　貞觀二年冬十月殺瀛州刺史盧祖尚○四年秋八¶
　月殺大理丞張藴古¶
　永徽四年二月散騎常侍房遺愛及髙陽公主謀反¶
　伏誅¶
　麟徳元年郇公孝協坐贓賜死¶
　　　以上三例今用後二例斟酌書之¶
一除拜¶
　立后○厯代帝紀皆云立某封某氏為皇后封號已¶
<pb:KR2b0025_WYG_000-10b>¶
　　見前者不書如自外聘入者書云納皇后某氏¶
　建儲○武徳九年立子承乾為皇太子¶
　　　以上二條今從其例書之¶
　公主下嫁○貞觀十一年以南平公主嫁王敬直○¶
　　十五年以文成公主嫁吐蕃¶
　内職○本朝帝紀凡妃號皆書綱目惟有關繫者則¶
　　書¶
　　　以上二條今㕘酌用之¶
<pb:KR2b0025_WYG_000-11a>¶
　宰執○本朝帝紀凡宰執拜罷貶降薨卒皆書¶
　　　今於宰相必書執政以下有關繫則書否則畧¶
　　除拜書法如貞觀三年二月以房𤣥齡杜如晦為¶
　　　僕射魏徴守祕書監㕘預朝政○舊官未見前¶
　　　則如永徽六年以中書侍郎李義府參知政事¶
　　拜罷並書如哲宗紀元祐元年閏二月蔡確罷司¶
　　　馬光為僕射兼門下侍郎¶
　　　以上二條今斟酌用之¶
<pb:KR2b0025_WYG_000-11b>¶
　　罷則前史及綱目其書法不同或云罷或云免或¶
　　　云罷為某官¶
　　　今倣綱目例皆書罷其所除授之官見於備要¶
　　　注文無甚關繫則畧之¶
　　薨卒書法諸史例皆不同本朝諸帝紀凡大臣在¶
　　　位及雖去位而非貶責者皆書薨綱目皆書卒¶
　　　今從帝紀在位者皆書去位者有所關繫則書¶
　　　執政以下及諸臣之卒有所關繫雖微必書或¶
<pb:KR2b0025_WYG_000-12a>¶
　　　附書其官並見備要注文否則雖貴不書¶
　　致仕書法與上同¶
　　貶降書法綱目或書貶某人為某官或云黜或云¶
　　　降或云削¶
　　　今隨事斟酌用之¶
　　安置居住之屬書法如儀鳳元年郇王素節袁州¶
　　　安置¶
　　　又如哲宗紀紹聖四年二月追貶吕公著為建¶
<pb:KR2b0025_WYG_000-12b>¶
　　　武軍節度副使司馬光為清海軍節度副使王¶
　　　巖叟為雷州别駕奪趙瞻傅堯俞贈諡韓維致¶
　　　仕及孫固范百禄遣表恩澤又云貶吕大防為¶
　　　舒州團練副使劉摯為鼎州團練副使蘇轍為¶
　　　化州别駕梁燾為雷州别駕范純仁為武安軍¶
　　　節度副使安置于循新雷化永五州劉奉世為¶
　　　光禄卿分司南京黜韓維以下三十一人輕重¶
　　　有差此詳書法也綱目顯慶二年秋八月貶韓¶
<pb:KR2b0025_WYG_000-13a>¶
　　　瑗来濟禇遂良皆為逺州刺史此畧書法也¶
　　　今隨事斟酌用之所貶之官所居之州見備要¶
　　　　注文¶
　　宗室自國公以上及外戚内臣之貴者其除拜本¶
　　　朝帝紀皆書¶
　　　今以有所關繫則書否則畧¶
　　雜例¶
一行幸¶
<pb:KR2b0025_WYG_000-13b>¶
　貞觀六年九月如慶善宫此書行幸近地之例也十¶
　二月帝如雒陽觀砥柱祠禹廟遂至蒲州閏二月朔¶
　帝還宫此書行幸逺地之例也永徽元年二月御安¶
　福門觀百戲此又一例¶
一賜宴¶
　貞觀六年七月宴近臣于丹霄殿十二月宴五品以¶
　上于東宫¶
一繕脩¶
<pb:KR2b0025_WYG_000-14a>¶
　貞觀六年九月修雒陽宫○開元二年六月作興慶¶
　宫○五年以明堂為乾元殿十年冬十月復以乾元¶
　殿為明堂¶
　　　以上三條今於逺地行幸必書餘則斟酌有所¶
　　　關繫則書賜宴繕修亦然大工役如修京城築¶
　　　河隄之類必書¶
一郊祠¶
　　諸史書例不一¶
<pb:KR2b0025_WYG_000-14b>¶
　　　今於郊祀明堂必書郊祀通鑑曰郊分祭合祭¶
　　　以其帝配則隨時書之明堂亦然其餘祠事創¶
　　　始則書有所關繫則書宗廟升祔之類亦同¶
一賞賜¶
　貞觀四年加李靖光禄大夫○七年賜太子庶子于¶
　志寧孔穎逹等束帛此皆或因事而書今從之¶
一進書¶
　貞觀十七年房𤣥齡等上髙祖今上實録○開元二¶
<pb:KR2b0025_WYG_000-15a>¶
　十年九月開元禮成¶
一振䘏¶
　貞觀七年九月山東四十餘州水遣使振之¶
　　　以上二條今斟酌用¶
一蠻夷朝貢¶
　貞觀三年十二月突厥突利可汗入朝○閏十二月¶
　蠻酋謝元琮等来朝○四年林邑遣使入貢¶
　　　今於其始通中國則書或因事而見則書¶
<pb:KR2b0025_WYG_000-15b>¶
一蠻夷君長死立¶
　永徽四年十二月西突厥吐陸可汗死此書死例也¶
　貞觀十二年西突厥乙毗可汗立此書其國中自立¶
　例也開元二十八年以阿史那興為付姓可汗或書¶
　冊或書立此皆書自朝廷立之之例也¶
　　　今於遼國髙麗西夏交趾諸國斟酌輕重書于¶
　　　年末餘則不正之變者例不盡諧¶
#+PROPERTY: JUAN 目録
<pb:KR2b0025_WYG_000-16a>¶
欽定四庫全書　　　　　史部二¶
　九朝編年備要目録　　　編年類¶
　　巻一¶
　　　太祖皇帝¶
　　　　建隆元年¶
　　　　建隆二年¶
　　　　建隆三年¶
　　　　乾徳元年¶
<pb:KR2b0025_WYG_000-16b>¶
　　　　乾徳二年¶
　　　　乾徳三年¶
　　　　乾徳四年¶
　　巻二¶
　　　太祖皇帝¶
　　　　乾徳五年¶
　　　　開寳元年¶
　　　　開寳二年¶
<pb:KR2b0025_WYG_000-17a>¶
　　　　開寳三年¶
　　　　開寳四年¶
　　　　開寳五年¶
　　　　開寳六年¶
　　　　開寳七年¶
　　　　開寳八年¶
　　　　開寳九年¶
　　　　　十二月改太平興國元年¶
<pb:KR2b0025_WYG_000-17b>¶
　　巻三¶
　　　太宗皇帝¶
　　　　太平興國二年¶
　　　　太平興國三年¶
　　　　太平興國四年¶
　　　　太平興國五年¶
　　　　太平興國六年¶
　　　　太平興國七年¶
<pb:KR2b0025_WYG_000-18a>¶
　　　　太平興國八年¶
　　　　雍熈元年¶
　　　　雍熈二年¶
　　巻四¶
　　　太宗皇帝¶
　　　　雍熈三年¶
　　　　雍熈四年¶
　　　　端拱元年¶
<pb:KR2b0025_WYG_000-18b>¶
　　　　端拱二年¶
　　　　淳化元年¶
　　　　淳化二年¶
　　　　淳化三年¶
　　　　淳化四年¶
　　巻五¶
　　　太宗皇帝¶
　　　　淳化五年¶
<pb:KR2b0025_WYG_000-19a>¶
　　　　至道元年¶
　　　　至道二年¶
　　　　至道三年¶
　　巻六¶
　　　真宗皇帝¶
　　　　咸平元年¶
　　　　咸平二年¶
　　　　咸平三年¶
<pb:KR2b0025_WYG_000-19b>¶
　　　　咸平四年¶
　　　　咸平五年¶
　　　　咸平六年¶
　　巻七¶
　　　真宗皇帝¶
　　　　景徳元年¶
　　　　景徳二年¶
　　　　景徳三年¶
<pb:KR2b0025_WYG_000-20a>¶
　　　　景徳四年¶
　　　　大中祥符元年¶
　　　　大中祥符二年¶
　　　　大中祥符三年¶
　　　　大中祥符四年¶
　　巻八¶
　　　真宗皇帝¶
　　　　大中祥符五年¶
<pb:KR2b0025_WYG_000-20b>¶
　　　　大中祥符六年¶
　　　　大中祥符七年¶
　　　　大中祥符八年¶
　　　　大中祥符九年¶
　　　　天禧元年¶
　　　　天禧二年¶
　　　　天禧三年¶
　　　　天禧四年¶
<pb:KR2b0025_WYG_000-21a>¶
　　　　天禧五年¶
　　　　乾興元年¶
　　巻九¶
　　　仁宗皇帝¶
　　　　天聖元年¶
　　　　天聖二年¶
　　　　天聖三年¶
　　　　天聖四年¶
<pb:KR2b0025_WYG_000-21b>¶
　　　　天聖五年¶
　　　　天聖六年¶
　　　　天聖七年¶
　　　　天聖八年¶
　　　　天聖九年¶
　　　　明道元年¶
　　　　明道二年¶
　　巻十¶
<pb:KR2b0025_WYG_000-22a>¶
　　　仁宗皇帝¶
　　　　景祐元年¶
　　　　景祐二年¶
　　　　景祐三年¶
　　　　景祐四年¶
　　　　寳元元年¶
　　　　寳元二年¶
　　巻十一¶
<pb:KR2b0025_WYG_000-22b>¶
　　　仁宗皇帝¶
　　　　康定元年¶
　　　　慶厯元年¶
　　　　慶厯二年¶
　　巻十二¶
　　　仁宗皇帝¶
　　　　慶厯三年¶
　　　　慶厯四年¶
<pb:KR2b0025_WYG_000-23a>¶
　　巻十三¶
　　　仁宗皇帝¶
　　　　慶厯五年¶
　　　　慶厯六年¶
　　　　慶厯七年¶
　　　　慶厯八年¶
　　巻十四¶
　　　仁宗皇帝¶
<pb:KR2b0025_WYG_000-23b>¶
　　　　皇祐元年¶
　　　　皇祐二年¶
　　　　皇祐三年¶
　　　　皇祐四年¶
　　　　皇祐五年¶
　　巻十五¶
　　　仁宗皇帝¶
　　　　至和元年¶
<pb:KR2b0025_WYG_000-24a>¶
　　　　至和二年¶
　　　　嘉祐元年¶
　　　　嘉祐二年¶
　　　　嘉祐三年¶
　　巻十六¶
　　　仁宗皇帝¶
　　　　嘉祐四年¶
　　　　嘉祐五年¶
<pb:KR2b0025_WYG_000-24b>¶
　　　　嘉祐六年¶
　　　　嘉祐七年¶
　　　　嘉祐八年¶
　　巻十七¶
　　　英宗皇帝¶
　　　　治平元年¶
　　　　治平二年¶
　　　　治平三年¶
<pb:KR2b0025_WYG_000-25a>¶
　　　　治平四年¶
　　巻十八¶
　　　神宗皇帝¶
　　　　熈寧元年¶
　　　　熈寧二年¶
　　　　熈寧三年¶
　　巻十九¶
　　　神宗皇帝¶
<pb:KR2b0025_WYG_000-25b>¶
　　　　熈寧四年¶
　　　　熈寧五年¶
　　　　熈寧六年¶
　　　　熈寧七年¶
　　巻二十¶
　　　神宗皇帝¶
　　　　熈寧八年¶
　　　　熈寧九年¶
<pb:KR2b0025_WYG_000-26a>¶
　　　　熈寧十年¶
　　　　元豐元年¶
　　　　元豐二年¶
　　　　元豐三年¶
　　巻二十一¶
　　　神宗皇帝¶
　　　　元豐四年¶
　　　　元豐五年¶
<pb:KR2b0025_WYG_000-26b>¶
　　　　元豐六年¶
　　　　元豐七年¶
　　　　元豐八年¶
　　巻二十二¶
　　　哲宗皇帝¶
　　　　元祐元年¶
　　　　元祐二年¶
　　　　元祐三年¶
<pb:KR2b0025_WYG_000-27a>¶
　　巻二十三¶
　　　哲宗皇帝¶
　　　　元祐四年¶
　　　　元祐五年¶
　　　　元祐六年¶
　　　　元祐七年¶
　　　　元祐八年¶
　　巻二十四¶
<pb:KR2b0025_WYG_000-27b>¶
　　　哲宗皇帝¶
　　　　紹聖元年¶
　　　　紹聖二年¶
　　　　紹聖三年¶
　　　　紹聖四年¶
　　巻二十五¶
　　　哲宗皇帝¶
　　　　元符元年¶
<pb:KR2b0025_WYG_000-28a>¶
　　　　元符二年¶
　　　　元符三年¶
　　巻二十六¶
　　　徽宗皇帝¶
　　　　建中靖國元年¶
　　　　崇寧元年¶
　　　　崇寧二年¶
　　巻二十七¶
<pb:KR2b0025_WYG_000-28b>¶
　　　徽宗皇帝¶
　　　　崇寧三年¶
　　　　崇寧四年¶
　　　　崇寧五年¶
　　　　大觀元年¶
　　　　大觀二年¶
　　　　大觀三年¶
　　　　大觀四年¶
<pb:KR2b0025_WYG_000-29a>¶
　　巻二十八¶
　　　徽宗皇帝¶
　　　　政和元年¶
　　　　政和二年¶
　　　　政和三年¶
　　　　政和四年¶
　　　　政和五年¶
　　　　政和六年¶
<pb:KR2b0025_WYG_000-29b>¶
　　　　政和七年¶
　　　　重和元年¶
　　　　宣和元年¶
　　巻二十九¶
　　　徽宗皇帝¶
　　　　宣和二年¶
　　　　宣和三年¶
　　　　宣和四年¶
<pb:KR2b0025_WYG_000-30a>¶
　　　　宣和五年¶
　　　　宣和六年¶
　　　　宣和七年¶
　　巻三十¶
　　　欽宗皇帝¶
　　　　靖康元年¶
　　　　靖康二年¶
　　　　　正月至四月¶
<pb:KR2b0025_WYG_000-30b>¶
　　　　(臣/)等謹案九朝編年備要三十巻宋陳均撰¶
　　　　均字平甫號雲巖莆田人端平初有言是書¶
　　　　於朝者勅下福州宣取賜均官迪功郎馬端¶
　　　　臨文獻通考載均編年舉要三十巻備要三¶
　　　　十巻又有中興舉要十四巻備要十四巻今¶
　　　　中興舉要備要皆佚此書前有紹定二年真¶
　　　　徳秀序稱皇朝編年舉要與備要合若干巻¶
　　　　則當時舉要備要本共為一書今其舉要亦¶
<pb:KR2b0025_WYG_000-31a>¶
　　　　佚存者惟此編耳其書取日厯實録及李燾¶
　　　　續通鑑長編刪繁撮要勒成一帙兼採司馬¶
　　　　光徐度趙汝愚等十數家之書博攷互訂始¶
　　　　太祖訖欽宗凡九朝事迹欲其篇帙省約便¶
　　　　於尋閲故茍非大事則略而不書林岊序謂¶
　　　　取司馬氏之綱而時有修飾取李氏之目而¶
　　　　頗加節文足以括其體例然實以通鑑綱目¶
　　　　為式特據事直書不加褒貶耳觀均自序其¶
<pb:KR2b0025_WYG_000-31b>¶
　　　　宗㫖可見也乾隆四十五年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總校　官　(臣/)　陸費墀¶
